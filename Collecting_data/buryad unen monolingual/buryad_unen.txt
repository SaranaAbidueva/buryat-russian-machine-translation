Уг гарбал Тогочи Данзанов 1903 ондо Мандалай эбэр гэжэ hууринда Раднын Данзанай гэр бүлэдэ түрэhэн юм.
Уг изагуур гэхэдэ, булагад буряад, готолбуумал угай буянгууд омогтон болоно.
Угай бэшэгтэ иимэ байна: Аhа-Батури-Тармай-Бэшэгтэ-Улзойто-Ганжур-Радна-Данзан-Тогочи.
Бага наhан Суусагайн нуурай эрьеэр наадагша бэлэй.
Бүдэ эгэшэтэеэ үншэржэ, яhалашье зобоо туляа юм ааб даа.
Шадалтай баян айлаар ажал хэдэг hэн.
Тогочи hүбэлгэн шуран, эрмэлзэл ехэтэй хүбүүн байгаа.
Һамбаа олоод лэ, элдэб ажал зохёохо, хэхэ.
Дабирхай нэрэжэ, хоолойгоо тэжээдэг болоо hэн.
Урдандаа ехэ хэрэглэгдэдэг байhан гээшэ: тэргэ дабирхайдаха, малшье эмшэлдэг байгаа.
Загастайн дасанай нэгэ лама хэлэдэг юм hэн гэгшэ: «Байзагты даа, Данзан Тогоошодоо мүргэдэг болохот даа».
Агууехэ гүрэн түрын хүн болохо гэжэ тэрэ лама тухайлдаг байгаа хаш даа.
Гэр бүлэ Тогочи Данзанов Хурамшын Баянголой Дабацыренова Нима Дымбрыловнатай (1913-1981) айл боложо, долоон хүбүүдые хүлыень дүрөөдэ, гарыень ганзагада хүргэhэн юм: Базаржап (1935), Володя (1938), Мунко (1941), Радна(1943), Гена(1945), Аюр (1948), Бимба (1953).
Данзановтан олон таhалгатай томо сагаан гэр соо ажаhуудаг hэн.
Нима Дымбрыловна ехэ томоотой, олон үгэгүй эхэнэр юм hэн.
«Шэнэ зам» Тогочи Данзанович Данзанов Совет засаг ехэ дуратайгаар угтаа.
«Шэнэ зам» коммунын гэшүүн болоо бэлэй.
Ажал хэжэ, ном үзэжэ эхилээ.
Энэ хүниие заримашуул эрдэм ном багатай гэжэ hанадаг байгаа бшуу.
Һая Буряад Уласай Түүхын музейдэ ехэ hонирхолтой гэрэл зураг харааб.
Т. Д. Данзанов 1928-1932 онуудта совет-партийна hургуулиин оюутан ябаhан.
Яhала танигдахаар шарайтай хүн.
Баруун гарhаа гурбадахи байна - гурбадахи зэргэдэ.
Коммунанууд нэгэдэжэ, Намак hууринда «Хубисхал» гэжэ колхоз байгуулагдаhан юм.
Т. Данзанов парторгоор hунгагдаhан байна.
Энэ ажалда аргагүй ехээр зохёон байгуулха талаан бэлигынь тобойн гараhан юм.
Тельманэй нэрэмжэтэ колхоз дайнай урдахи жэлнүүдтэ Буряад-Монгол Уласай баян, түрүү колхозуудай нэгэн боложо тодорhон.
Колхозой түрүүлэгшээр баhа аргагүй бэрхэ Дагба Доржиевич Очиров хүдэлдэг байhан гээшэ.
Колхозой эгээ ехэ баялигынь – мал ажахы.
Буряад арад зоной тэжээдэг табан хушуу мал, тэмээнhээ бэшыень хуу үсхэбэрилдэг байhан.
XX зуун жэлэй 50-яад оной эхиндэ олон hалбаритай ажахы боложо хүгжэhэн: тахяа, галуу, хара үнэгэ тэжээдэг бэлэй.
Өөрын сэсэрлигтэй, огородой эдеэ ургуулдаг, зүгын байратай hэн.
Би заахан байхадаа, ехэ гайхагша бэлэйб.
Нэгэ хүниие «үнэгэн Пүрбэ» гэлсэхэ.
Дайн соогуур ган боложо, талха таряа ехээр дуталдаhан юм.
Т. Данзанов Алтайн хизаарhаа хэдэн вагон шэнии- сэ асарhан байна.
Шэнэ газарта нютагаа нүүлгэhэн.
Гоё соёлой байшан, hургуули, больница, правлени гэхэ мэтэ баригдаа бэлэй.
Бүхы нүүдэл, барилга парторг Тогочи Данзанович Данзановай, түрүүлэгшэ Дагба Доржиевич Очировай, сомон зүблэлэй түрүүлэгшэ Шагдар Мунколоевич Аюшеевэй ударидалга доро хэгдээ.
Нютагаархид баhа hайн гэр бараатай болоо.
Зоной түлөө зүдхэhэн Тогочи Данзанов бүхы бэеэ ажалдаа зорюулhан, зоной түлөө зүдхэhэн хүн гээшэ.
Гүрэн түрэhөө шагнал хайрада хүртөө: Ажалай Улаан Тугай орден, ВСХВ-гэй алтан, мүнгэн медальнууд г. м.
1939 оной «Буряад-Монголой үнэн» иигэжэ бэшэнэ: «ВСХВ- гэй үзэмжэдэ Тельманэй нэрэмжэтэ колхозой амжалта харуулhан ехэ панорама байна…
Т. Данзанов шэнэ оньhон юумэндэ дуратай байгаа.
Колхоздоо радиоузел байгуулаад, өөрөө радист, механик болодог hэн.
Коммутатор бии hэн, олон айлаар японско трофейнэ телефонууд байгаа, «мирхаан табаг»…
Бүхэн гол дээрэ ГЭС баригдаhан.
Энээн тухай Цэдэн Галсановай шүлэг hанагдана:“Телефон тэндэ Түргэ түргөөр ханхинаад, Тогочи гэнтэ Томо томоор зандараад: - Электростанци яарана, - Эршэ нэмээгыт.
Фидер…
Шүрэб…Кран…
Молотилка удаарна.
Эх, таряан.
Эрхим таряан! ”
СССР-эй hунгамал Т. Д. Данзанов СССР-эй Верховно Соведэй депутадаар hунгагдаhан, хоёр зарлалда хүдэлөө: 1946 ба 1950 онуудта.
Найман жэл депутат ябахадаа, ниигэмэй ажалда хам оролсоо.
Нютагтаа, аймагтаа, бүхы Буряад Уластаа ехэ туhатай хүн ябаhан гээшэ.
Эшэн гайхангүй, хэрэгтэй юумэеэ республикадаа абажал шададаг хүн байгаа гэжэ нютагаархидынь хэлсэдэг юм hэн.
Депутат ябахадаа, Засагай газарай ноёд hайдта ородог, алишье үүдэ үрхэ нээхэ аргатай байгаа.
Ехэл хүхюyн, зугаатай хүн hэн.
Нэгэтэ Кремлиин ордон соо Сталинтай зэргэлээд, иигэжэ хэлэбэ: «Иосиф Виссарионович, у вас трубка шибко хорошая».
Тэрэнь миhэд гээд: «Берите, товарищ», - гээ юм ха.
Соёлой ажалда хам оролсоhонТ.
Данзанов нютагтаа хизаар ороноо шэнжэлгын музей байгуулhан габьяатай.
Амитадые, шубуудые эстон яhанай Эрих Эдуардович Пильман хэдэг hэн.
Бидэ үхибүүн ябахадаа, «музей баабай» гэлдэгшэ hэмди.
Соёлой байшанда үлеэдэг инструментнүүдэй оркестр, дуунай бүлгэмүүд, арадай театр хүдэлдэг байгаа.
Залуушуул ехэ дуратайгаар клубтаа ошодог hэн.
Дайнай үедэ Тогочи Данзанович Бурдрамын артист Жугдур Пагбаиниие асаржа, арадай театр байгуулhан юм.
Хэды хүндэ жэлнүүд бэ!
Залуушуул хүдэлмэриингээ hүүлээр клубтаа сугларжал байдаг байгаа.
Уран зураашад ерэдэг һэн.
Цыренжап Сампилов олон зурагуудаа Жаргалантада зураhан байдаг.
Манай клубай фойе соо «Талын дуран» гэжэ зурагынь үлгөөтэй байгша hэн.
Нэгэ хүн хараад: «С красивой чабанкой рядом гарцует табунщик лихой», - гэжэ хэлэhэн байгша.
Тогочи Данзанович залуушуулаа дахуулаад, холын малшадта, таряашадта Сэлэнгынгээ аймаг соогуур концерт-наадаяа харуулдаг байгаа.
Клубтаа ходо hанаагаа зободог.
Yндэр наhатай болоод, котельнидэ сантехнигээр хүдэлдэг байгаа.
Би 1970 ондо номой санда ажалайнгаа намтар эхилээ хүм.
Нэгэтэ үбэлэй hүни Аюр хүбүүнтэеэ манайда тоншобо.
Тиихэдэ системынгээ агаарыень гаргадаг гэжэ мэдэхэ болоо hэм.
Тогочи Данзанович Данзанов гушан жэл нютагайнгаа коммунистнуудые амжалтатай hайнаар ударидажа ябаа.
Парторг, СССР-эй Верховно Соведэй депутат - энэ домог түүхэтэ хүн хоридохи зуун жэлдэ ажаhуугаа.
Энэ хүниие хараhан, мэдэхэ байhандаа омогорхон ябадагби.
Жаргаланта нютагайнгаа, Сэлэнгын аймагай, Буряад оронойнгоо хүгжэлтэдэ аргагүй ехэ нүлөө оруулhан хүн гээшэ.
Вера АЮШЕЕВА, Буряад Уласай соёлой габьяата хүдэлмэрилэгшэ Бултанда мэдээжэ ковидай шалтагһаа, хоёр жэлэй туршада Наадам үнгэргэгдөөгүй.
Тиимэһээ энэ үдэрнүүдтэ Улаан-Баатарта зон олон, булта Наадам харахаяа зорино.
Улаан- Баатар гээшэмнай монгол арадай зүрхэн болоно.
Монгол хүнэй бэе соо Чингис хаанай шуһан урдана гэжэ булта мэдэрэн, жэлдээ нэгэ үнгэрдэг гол баяртаа агуу- ехэ Чингис баабайн уряа дуулаһан мэтэ, булта тиишээ тэгүүлнэд һэн.
Монгол орон бултанда баяртай.
Тэрэ баярынь хүнүүдэй нюур шарайда үзэгдэнэ.
Энэ тэрэ юумэндэ гомодхоохоёо гү, али мэдэнгүй ээмээрээ дайраад гарабал, «уучлаарай» гэжэ хэлээд, саашаа ябадагынь ехэл һайшаагдадаг.
Яагаад хүрэхэб?
Аяншалгада “шоно” болоһон буряад зон хүнгэн, бэлэн арга мүрыень бэдэрдэг юм.
Тиин халдабарита үбшэнэй дэлгэрээгүй байгаа сагта тэрэ арга боломжо олоһон байгаа.
Хяагта хүрэтэр ошоод, ябууд ябаһан авто-унаагаар хилэ гаталжа, Сүхэ-Баатар хүрэтэр ошохо.
Тэндэнь үдэшын 9 сагһаа ниислэл хото хүрэтэр поездоор ошодог гээшэ.
Мүнөө Улаан-Үдэһөө Сүхэ-Баатар хүрэтэр автобус ябадаг болоо.
Үдэрэй 13 сагһаа манай хотоһоо гаража, үдэшын 8 сагта Сүхэ-Баатар ерэхэт.
Үшөө нэгэ харгы бии юм.
Сүхэ-Баатарһаа таксистнууд аяншалагшадые Улаан-Баатар абаашахаар бэлэн.
Вокзалай хажуудахи талмайда ород хүбүүд таксистнуудаар үгэ хүүрээ ойлголсоногүй.
Бидэ ород, буряад үгэнүүдые хэрэглэжэ байжа, оршуулга хэжэ үгөөбди.
Тэрэ хүбүүд Калугаһаа ерэһэн байба.
Монголой арадай унаан «Prius» Россиин эрхэтэдые ниислэл хото руу абаашаба.
Һөөргөө ерэхэеэ һанаһан уладуудые шуран ухаатай монголшууд ябагаар ябуулхагүй.
Үглөөнэй табан сагта “Тойота альфард” хүлэгүүд Улаан-Үдэ руу гарахаар бэлэн.
Энэ арга заншалта харгыһаа хэды дахин дээрэ.
Харгын заһабарилга ехэ гайхалтайгаар хэгдэнэ.
100 километр сусажа хаяад, аалихан заһабарилга хэнэ.
Тэрэ зайда ябахань тама, Монгол орондо дурлаашадшье, тиимэ харгыһаа ехэ зүрхэ алдана.
Мүнгэеэ андалдаха хэрэг өөрын түүхэтэй.
Ород солхообоо монголой түгриг болгохо хэрэг зоболон бэшэ.
Алтан Булаг гарамсаар, 40-50-яад наһатай эхэнэрнүүд энэ ажалаа һайн мэдэхэ.
Мүнгэеэ тоололгын машинкаһаа түргөөр тоолоод үгэнэ.
Улаан-Баатарта һэлгэнүүш, али Алтан-Булагта гү, ехэ илгаагүй.
Аяншалгын һүүлээр монгол түхэриг үлөө һаань, хилын хажууда тэрэл газартаа һэлгэжэ болоно.
Хонохо газар, эдихэ эдеэн, дэлгүүрнүүд Хонохо зохид буудалнууд олон юм ааб даа.
Хэн хэды солхообтойб.
Ехэ мүнгэтэй һаа, “люкс” абажа хоно, хамаагүй.
Хямда буудалнууд заншалта ёһоор олон зонтой байжа, сүлөө һууринууд үгы байхадаашье магад.
Дунда зэргынь абабал, нэгэ хүндэ сүүдхэ соо 1000 түхэригтэ.
Һая ошоһон уладууд заншалта харгыгаар ябадаг: Чингис хаанай талмай, Гандан-дацан, Чингис хаанай 40 метр үндэртэй хүлэр болон үндэһэтэнэй хүреэлэн - Тэрэлж.
Түрүүшынхиеэ ерэһэн аяншалагшад морёор, тэмээн дээрэ ябаха, һур харбаха, бүргэд шубууе үргэжэшье туршаха.
Заншалта ёһоор аяншалагшад ехэ һонирхожо, гайхаһан шарайнуудые хээд ябадаг.
Харин дүршэлтэй аяншалагшад Монгол ерэхэдээ, Улаан-Баатар оронгүйшье, саашаа Хар-Хорин, Гоби, энергиин хүсэ шадалай, ажалша малша арад зоной заншалтай байрада түбхинэһэн газарнуудаар ябадаг.
«Их дэлгүүр» гээшэмнай монгол ороной бренд болонхой.
Тэндэ ороходошни шууяан, наймаашадай шанга хашхаралдаан, Россида бүтээгдэһэн “Буханка” сооһоо немецүүд буужа байха, узбегууд өөрынгөө үндэһэн хоол – пловоо, мяхаяа шаража байха.
Адаг- лажа байхадамнай дунда зэргын хоер автобус ерээд, тэндэһээнь гушаад хитадууд буужархиба.
Хилын хаалгаатай байхада, тэдэ зон яагаад шургажа гарааб гэһэн асуудал толгойдом харюугүйгөөр үлэшөө.
3-дахи дабхарта Наадамай һайндэртэ зорюулжа, үнэтэй аяга табагай наймаашад үндэһэтэнэй эдеэ хоолой амталга үнгэргэжэ байгаа.
5-дахи дабхарта гарахадамнай одоо яблохын унаха газаргүй, зон дүүрэн.
Солонгосой, Англиин, Ин- диин, Польшын болон бусад гүрэнүүдэй яһатан ябажа байгаа.
Хубсаһа хунар хэмжэнэ, энэ тэрэ эд бараа хургаараа дайран харанад бэлэй.
«Их дэлгүүртэ» сэнгынь тиимэ үнэтэй бэшэ.
Тиин Монгол гүрэн дэлхэйн экономикодо оронхой.
Улаан- Баатар хото гээшэмнай ехэхэн дэлгүүр болоно.
Баруун Солонгос болон Турциһээ эд бараан асарагдана.
Бодожо үзэхэдэ, хитадууд аалиханаар наймаанай һуурияа тэдээндэ гаргажа үгөө хаш.
Харин хитадай хубсаһа үшөө ”Наран туул” гү, али “Захаа” дэлгүүрнүүдтэ наймаалагдана гээд мэдээсэгдээ.
Ямар хоол эдихэ тухай асуудал хурсаар гарадаггүй.
Бүхы эдеэн соонь мяхан.
Одоо нэгэ табаг шүлэндэнь һайнаар садажа абахат.
Теэд пандемиин үедэ ороходоо хоол баридаг багахан газарнууд үсөөн болоод байна.
Тахал өөрын хубилалта оруулаа гээшэ ааб даа.
Харин тэрэ бэрхэшээл шиидхэгдэмээр юм.
Аяншалагшадай олон болоходо хоол баридаг газарнууд нээгдэхэл байха.
Өөрынь үндэһэтэнэй хоол яһала элбэг болонхой.
Ковидай үедэ өөрын үйлэдбэриеэ яһала дэмжээ хаш даа.
Жэмэс, үлирһөөр амтатай унда хэдэг болоһониинь анхармаар байгаа.
Юу хаража һонирхохоб?
Наадамай үедэ Улаан-Баатарта зон олон, хүхилгын газарнууд булта ажаллана, һайхан үндэһэтэнэй хубсаһаяа үмдэһэн зон ниитэ хотын талмай дүүргээд байгаа.
Зунай һайндэрэй хоёр үдэр урдахана эндэ «Монгол дээл» гэһэн үндэһэн хубсаһанай урилдаан үнгэрөө.
Эдэ олон зоной байдал аалихан, хүдөөдэ байһан шэнги даруугаар алхалнад һэн.
Харгын жолоошодшье ехэ тэсэбэритэй.
Харин айлшалан ерэһэн аяншалагшад урилдаан соо үндэһэтэ хубсаһа хунар, эд бараа, бэлэг гэхэ мэтые худалдан абанад.
Нэгэ хэды сагай үнгэрхэдэ Сүхэ-Баатарай талмай үнгэ бүриин һайхан дээлнүүдые үмдэһэн зоноор бурьялжа эхилээ.
Олон хари гүрэнүүдэй фото буулгагшад үрдижэ ажалаа хэжэ байна бэлэй.
Энэ харалганда жаахан үхибүүдэй жагсаал ехэ зондо һайшаагдаа.
Монгол дээлнүүдээ үмдэһэн, уг угаараа илгаатай байхань һайшаалтай.
Үндэр наһатайшуул, залуушуул, оюутад, бөөнүүдшье заншалта хубсаһаяа үмдөөд ябанхай һэн.
Үнэхөөр энэ һайхан хэрэгые үгэнүүдээр дамжуулхын аргагүй.
Манай Амраа нүхэр “Соёлой Тов Үргөө” соо хулгайгаар дахуулжа, засаг газарай захилай тоглолтын бэлэдхэл харая гэжэ дурадхаа.
Тэрэ концертдэ нэгэ дороо хүгжэмэй дүрбэн оркестр хабаадана.
Оперо, балет, хоор, үндэһэтэнэй театр, дуушад – хамта дээрээ манай сэдьхэлдэ ехэ баяр үлөөгөө.
Теэд хэзээ дахин тиимэ концерт орожо харахабибди?
Ерэхэ үдэрэй һүни Монголой урдаа хараха дуушадай тоглолто болохо байгаа.
Бидэнэй заримамнай ошоо, зариман ошохо шадалгүй байгаабди, хоёр хүлнай эсэшөө.
Ошоһон зомнай шанга гэгшын аадарта сохюулаа.
Тэрэ талмайһаа холо бэшэ байһандаа зохид буудалайнгаа сонхоор тэрэ дуунуудыень шагнаха аргатай байгаабди.
Ямар һайхан хоолойнууд дуулааб даа.
Үглөөдэрынь тала руу аяншалгада гаража, һэеы гэрнүүд соо хонохо байгаабди.
Харин тэрээн тухай хожом бэшэхэб.
Эрдэни РАДНАЕВ оршуулбаАвтор: Норжима ЦЫБИКОВАМонгол УласНаадам   фото: "Гордость Бурятии" гэһэн портал Буряад орондо эдэ ургамалнуудые элдүүрилдэг тон ганса ажахын хүтэлбэрилэгшэ Тамир Шагдаров Зэдын аймагай Дээдэ Тори нютагта барилгашан ба хүдөөгэй эмшэнэй гэр бүлэдэ түрэһэн юм.
2001 ондо Алцагай дунда һургуули дүүргээд, Буряадай гүрэнэй хүдөө ажахын академиин эдэй засагай һалбарида ороо һэн.
2006 ондо тэрэнээ түгэсхэжэ, «нягталан бодогшо» (бухгалтер) мэргэжэлтэй болоо.
Ажалайнгаа намтар 2008 ондо «Икат» бүлгэмэй нягталан бодогшоор эхилээ.
Удаань Яхад орондошье хүдэлжэ үзөө.
Байгаалиин шулуунуудые болбосоруулха, барилга эрхилхэ, барилгын эд бараа үйлэдбэрилхэ талаар олзын хэрэгшье эрхилжэ туршаа һэн.
Тамирай бага байхада, хүгшэн эжынь хүүгэд наһанайнгаа хүндэ хүшэр байһан тухай хөөрэхэдөө, дайнай һүүлээр үлтэнэг болбосоруулгын заводто хүдэлдэг байһанаа дурдадаг һэн.
Томохон болоһон үхибүүд талаар ургамал суглуулжа тушаадаг байгаа.
Тэрэнь болбосоруулагдажа, ооһор, аргамжа, мушхамал г. м. бүтээгдээд, бүхы гүрэн соогуураа тараагдадаг һэн ха.
Тамир иимэ үйлэдбэри нээбэл, ямар гээшэб гэжэ бодоод, СССР-эй үеын ном һудар, сонин сэдхүүлнүүдые иража шудалаа, мүн мүнөө үеын технологинуудые, оньһон түхеэрэлгэнүүдые шэнжэлжэ үзөө.
Тиигэжэ 2020 ондо фермерскэ ажахы бүридхэжэ, Оёор нютагта бааза худалдажа абаа, газар хүлһэлөө.
Удаань шэнэ үеын техникэтэй болоод, ажалаа ябуулжа эхилээ.
Түрүүшын хоёр жэлдэ имагтал газараа элдүүрилхэ хэрэг гараа: хахалһанайнгаа һүүлээр зүб мүрөөр үтэгжүүлхэ, болбосоруулха ёһотой байгаа бшуу.
2022 ондо Зэдын аймагта 400 шахуу гектар талмай дээрэ тоһото ургамалнууд: рапс, үлтэнэг таригдаа.
Техническэ үлтэнэг бүхы дэлхэй дээрэ ехэ эрилтэтэй болоод байна.
Тэрэнэй      хэрэглэмжэ улам үргэн болоһоор.
Хлопок ба бусад хэмэл материалнуудые орлохо талаар эгээл тааруу гэжэ тоологдоно.
Бодомжотойгоор ажаллабал, байгаалида харша нүлөө үзүүлхэгүй үйлэдбэриин үндэһэн боложо үгэхөөр: үлтэнэгөөр хуйха орлохо материал бүтээхэ арга боломжо бии.
Тэрээгээрнь нэгэ удаа хэрэглэгдэхэ амһарта ба туламуудые хэжэ болоно.
Ажахыдаа дүшөөд хүниие ажаллуулжа, салин түлэжэ байһан фермерэй саашанхи түсэбүүд олон.
Ургамалаа хүсэд болбосоруулһанай удаа наймаалха газарнуудые тодорхойлхо талаар ажал ябуулха хэрэгтэй.
Фото: "Гордость Бурятии" гэһэн портал  фото: Борис Балданов Мүрысөөндэ Буряадай бүхы дасан дугангуудай, Үбэр Байгалай хизаарай, Эрхүү можын 757 барилдаашад суглараа.
Эгээл олоор заншалта ёһоороо үхибүүд мүрысэһэн байна.
9 шэгнүүртэ тэдэ илагшадые элирүүлээ.
Виталий Будадармаев (Сартуул-Гэгээтын дасан), Руслан Шарапов, Эрдэни Нимацыренов (Зугаалайн дасан), Александр Томилов (Загастайн дасан), Амгалан Шараев (Хэрэнэй дасан), Эрдэни Цыденжапов (Сартуул-Булагай дасан), Даба-Цырен Цыренов (Сээжэ-Бургалтайн дасан), Ринчин Осоров (Чисаанын дасан) болон Тумэн Дондоков (Табангут-Үшөөтын дасан) гэгшэд өөр өөрын шэгнүүртэ үхибүүдэй дунда түрүү һууринуудта гараа.
1-дэхи һуури эзэлһэн үхибүүдтэ 7 мянган түхэриг шан барюулагдаа.
Шангай һуурида гараһан тамиршад 5 болон 3 мянган түхэриг абаа.
2011 ондо түрэһэн үхибүүд түрүүшынхиеэ хибэс дээрэ тэмсээ.
Тэдэ түхэреэн жэлэй хугасаада бэе бэетэеэ барилдаха юм.
Ерэхэ жэл бусадтай тэмсэхэ аргатай болохо.
Энэ удаа аяар 67 үхибүүд мэдүүлгэ үгэһэн байна.
Табан дабаа эрхимээр гаталһан Санагын дасанай түлөөлэгшэд Сультим Осоров болон Ардан Дылыков гэгшэд финалда уулзаа.
Эндэ Ардан шамбай байжа, чемпионой нэрэ зэргэдэ хүртөө.
Ехэшүүлэй мүрысөөндэ мэдээжэ болоһон олон тамиршад хабаадаа.
63 килограммай шэгнүүртэ нэрэ солотой Алдар Бальжинимаев финалда Загастайн дасанай Чимит Жамсарановай нюрга шоройдуулжа, 20 мянган түхэриг шан абаа.
75 килограммай шэгнүүртэ Сээжэ-Бургалтайн дасанай Сандан Гармаев түрүүлээ.
Суутай абарга Артём Раднаев оройдоол 3-дахи һуурида гараа.
75 килограммһаа үлүү шэгнүүртэй барилдаашадай дунда Балдан Брейбун дасанай бүхэ Сергей Санжиев 1-дэхи һуури эзэлээ.
Мэдээжэ барилдаашад Зоригто Цырендондопов, Баир Омоктуев гэгшэд эрхим 8 барилдаашадай тоодо ороһондоо, баяртайнууд гэртээ бусаа.
Абсолютна чемпионой түлөө өөр өөрын шэгнүүртэ шангай һуури эзэлһэн тамиршад оролсоо.
Эндэ Сергей Санжиев бусадһаа һайн бэлэдхэлтэй байһанаа гэршэлжэ, түрүү һуурида гараа.
Буряад Уласай Спортын болон залуушуулай хэрэгүүдэй яаманай дэргэдэхи үндэһэн буряад спортын зүйлнүүдэй таһагай дэмжэлгээр мүрысөөн үндэр хэмжээндэ үнгэргэгдөө.
Мартын 31-дэ “Дружба” гэһэн КСК-гай дэргэдэ ээлжээтэ барилдаанай мүрысөөн эмхидхэгдэхэ.
Апрелиин 15-да ФСК-да түрүү бүхэ барилдаашад сугларха.
Эдэ мүрысөөнүүдые ерэжэ харахыень хүндэтэ уншагшадаа урижа байнабди.
Автор: Борис БАЛДАНОВФото: Борис Балдановтамир Хотын 33-дахи гимназиин багша Баярма Бадмаева түрүүлбэ.
Буряадай ниислэлэй 8 багшанар энэ урилдаанда хаба шадалаа туршаа.
Бэлэдхэл ехэтэй бэрхэ багшанар байгаа.
Тэдэн сооһоо эгээл залуу Екатерина Батуева ехэ һайнаар бэеэ харуулжа шадаа.
Улаан-Үдын 56-дахи һургуулиин багша дүршэл багатайшье һаа, урилдаанай бүхы шатануудта жэгдэ һайн дүнгүүдтэй ябаа гээд, жюриин түрүүлэгшэ Гарма-Ганда Гунжитова ажаглалта хэбэ.
Буряад хэлээр хэшээлнүүдые, классай сагуудые багшанар үгэһэн байна.
Удаань хотын болбосоролой хороониие толгойлогшо Татьяна Митрофановатай уулзажа хөөрэлдөө.
Арбан жэлэй саанахи амжалтаяа Баярма Жигмитдоржиевна дахинаа дабтаа гэхэдэ болоно.
Дүршэл ехэтэй багшын тэмдэглэһээр, ондоо багшанартай танилсаха, өөрынгөө ажалай үрэ дүнгүүдые тобойлгожо хараха зорилготой энэ урилдаанда оролсооб.
Урдаа табиһан энэ зорилгодоо хүрөөб.
Финалда гараһан 4 багшанар уласай хэмжээндэ Улаан-Үдые түлөөлхэ юм.
Апрелиин 10-да тэрэ урилдаан эхиеэ абаха гээд дуулгая.
Автор: Сарюуна ЭРДЫНЕЕВАФото: Баярма Бадмаева   фото: Анна ОГОРОДНИК Мартын 6, гарагай 2, буряад-монгол литээр 14.
Монлам Ченмо хурал.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр эм найруулхада, эмнэлгэ эхилхэдэ, угаалга хүүлэхэдэ, хурим түрэ наадахада, аралжаа наймаа ябуулхада, урагшатай һайн.
Сэрэг хүдэлгэхэгүй, заргалдахагүй.
Энэ үдэр харгыда гарахада, зүүн зүг руу муу, бэшэ тээшэ - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – адуу мал үдэхэ, эд бараан элбэгжэхэ.
Мартын 7, гарагай 3, буряад-монгол литээр 15.
Монлам Ченмо хурал.
Амгалан байдалай, илангаяа баялигай хэшэг даллага абахада, хулгана, луу, бишэн жэл- тэй хүнүүдтэ хии мориёо хиидхэхэдэ, һайн үдэр.
Энэ үдэр худалдаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, урьһалхада, үрэһэ тарихада һайн.
Түрэл гаралнуудтаяа найрлахагүй.
Энэ үдэр харгыда гарахада, урда зүг руу муу, бэшэ зүг руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – үлзытэй, гэбэшье һүнэһэн толгойдоо оршоно, болгоомжолхо хэрэгтэй.
Мартын 8, гарагай 4, буряад-монгол литээр 16.
Монлам Ченмо хурал.
Амгалан байдалай, мориной хэшэг даллага абахада, һайн үдэр.
Энэ үдэр амидаралай хүсэн һуларна, эхилһэн хэрэгүүд буруу һүрэжэ болохо, илангаяа эмнэлгэ эхилхэгүй, гэрэй һуури татахагүй, гэр байра заһабарилхагүй, ондоо тээшээ зөөлгэхэгүй.
Энэ үдэр харгыда гарахада муу, илангаяа баруун зүг руу.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – үбшэндэ, амилхада хүндэ болохо.
Мартын 9, гарагай 5, буряад-монгол литээр 17.
Монлам Ченмо.
Тараал.
Сахюусан хурал.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр һанаһан хэрэгүүд урагшатай, һайнаар бүтэхэ; илангаяа холын замда мордоходо, ондоо тээшээ нүүхэдэ, эблэрхэдэ һайн.
Харгыда гарахада, баруун зүг руу муу, бэшэ тээшэ - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – нюдэн бүрүүлтэхэ, үнгэ зүһэ муудаха.
Мартын 10, гарагай 6, буряад-монгол литээр 18.
Амгалан тайбанай, хониной хэшэг даллага абахада, һайн үдэр.
Энэ үдэр гарза гаража, хулгай худалшье ушаржа болохо.
Шухала хэрэг эхилһэнэй хэрэг- гүй, илангаяа эмнэлгэ эхилхэгүй, наһа барагшые хүдөөлүүлхэгүй.
Харгыда гарахада муу, илангаяа зүүн зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – адуу малай, эд бараанай гарзатай.
Мартын 11, гарагай 7, буряад-монгол литээр 19.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ, шэнэ гэр барихада һайн.
Энэ үдэр гарза гаража, хулгай дээрмэ ушаржа болохо.
Шухала хэрэгүүдые эхилэлтэгүй, илангаяа эмнэлгэ эхилхэгүй, хурим түрэ наадахагүй, наһа барагшын хэрэг бүтээхэгүй.
Энэ үдэр харгыда гарахада, зүүн зүг руу муу, бэшэ тээшээ бараг.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – Бурхан багшын һургаал дэлгэрхэ, үнэн сэхэ нүхэртэй ушарха.
Мартын 12, гарагай 1, буряад-монгол литээр 20.
Энэ үдэр амгалан тайбанай, эдеэ унданай, баялигай, адуу малай хэшэг даллага абаха, болбосоролой хэрэгүүдтэ, эхилһэнээ түгэсхэхэ, хии мориёо хиидхэхэ үйлэнүүдтэ урагшатай.
Шэнэ гэр барихада ба шорой шулуугаар барилгын ажал хэхэдэ, суглаа зарлахада, шухала уулзалгада муу.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Луу жэлтэнэй урагшатай, һайн үдэр.
Үһэеэ абхуулхада – үлэсхэлэн байдалда.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай ЭДИР НАҺАНАЙ ЭРМЭЛЗЭЛ ЕХЭ Нютагтаа хүндэтэй хонишон айлай басаган багаһаа мал ажал гээшые мэдэхэтэй өөдөө болоо.
Тэрэ үедэ “Одон” совхоздо адуу мал олон байгаа даа.
Хони үсхэбэрилдэг айлнууд эгээл шадалтай гэжэ тоотой һааб даа.
Тиимэһээ Эрдынеевтэн үхибүүдээ эрдэм номтой болгохол гэжэ оролдоо.
Хүсөөтэдэ 8 классай һургуулитай тула, Ринчин Эрдынеевич үхибүүдээ Улаан-Үдын 1-дэхи интернат-һургуулида һуралсалаа үргэлжэлүүлхыень абаашаһан.
«Минии һураһан интернат-һургуулида тиихэдэ хүдөөгэйл үхибүүд һурадаг һэн.
Хонишодой, малшадай, юрын ажалшадай үхибүүд ябаабди.
Хүсөөтэһөө намтай суг һурахаяа ерэһэн үетэн нүхэдни гэрээ һанаад, нютагаа бусашоо һэн.
Бишье тиигэхэ һэм.
Теэд эгэшэ ахай хоёрни интернадта һуража байгаа ха юм», - гээд, Дарима Ринчиновна тэрэ сагаа дулаанаар дурсана.
1978 ондо дунда һургуули түгэсхөөд, Дарима Эрдыниева Д. Банзаровай нэрэмжэтэ багшанарай дээдэ һургуулида түүхын багшын мэргэжэл шудалхаяа ороһон байна.
Оюутан наһаниинь ойлгогдонгүй түргэн үнгэржэ, диплом гартаа бариһан залуу багша Мухар-Шэбэрэй Хара-Шэбэр нютагай һургуулида багшалхаяа эльгээгдэһэн.
Удаань Хүдөө ажахын дээдэ һургуулида комсомолой хороондо хүдэлөө.
“Улаан-Үдын 8-дахи һургуулида Дарима Ринчиновна түүхын багшаар, директорэй орлогшоор ехэ оролдосотойгоор, эдэбхитэйгээр ажаллаа, - гээд, тэрэ сагта сугтаа хүдэлһэн нүхэдынь тэмдэглээд, үшөө иигэжэ нэмэнэ, - Залууһаа шанга, бэрхэ байгаа.
Хүндэ асуудалнуудые аймшагтай түргөөр шиидхэдэг, эхилһэнээ заатагүй дүүргэдэг онсотой бэлэй”.
АЖАЛДАА БЭЕЭ СҮМ ЗОРЮУЛАНХАЙУлаан-Үдын 3-дахи интернат-һургуулида Дарима Ринчиновна 1992 онһоо хүдэлжэ эхилээ.
Улаан-Үдэ хотын муниципальна мэдэлэй энэ һургуулида тиихэдэ олон үринэртэй, тулюур байдалтай айлай үхибүүд һурадаг байгаа.
“Хүндэхэн байдалтай хүүгэдтэй хүдэлөөбди.
Аба эжынь архи ууха даа.
Ажалгүй, гэргүйнүүд.
Бүри урид, 1970-80-яад онуудта, эндэ үншэн үхибүүдые суглуулдаг байһан ха юм”, - гээд, һургуулиин түүхэһээ захиралынь хөөрэнэ.
Нэгэ үедэ энэ интернат-һургуулида эдир барилдаашад һорилгынгоо хажуугаар һуралсал гаража байгаа.
Харин 2002 онһоо захиралай уялга дүүргэгшээр Дарима Эрдыниева томилогдожо, һургуулиин түүхын шэнэ хуудаһан нээгдэһэн.
Тэрэ үедэ Буряадай болбосоролой болон эрдэм ухаанай сайд ябаһан Сергей Дашинимаевич Намсараев Буряадай 27 интернат-һургуулинуудые гүрэнэй мэдэлэй болгожо, республикын сан жасаһаа мүнгэ абхуулдаг болгоо.
Тиигэһэнэйнь ашаар интернат-һургуулинуудай байдал эрид хубилаа.
«Мүнгэмнай һайн болоо.
Һургуулидаа шэнэ мебель абажа эхилээбди.
Унтари дэбисхэрһээ эхилээд, ном дэбтэр гэхэ мэтын олонхи юумэнүүдээ шэнэлээбди.
Байшангуудаа зосоо газаагүй заһаабди, шэрдээбди.
Автобустой болообди. », - гээд, Дарима Ринчиновна тооложо орошоно.
Тиихэдэнь ажалдаа бэеэ сүм зорюуланхай хүн гэжэ ажаглалта хэхээр байба.
2013 ондо Буряад Уласай Толгойлогшын шиидхэбэреэр, 3-дахи интернат-һургуули Мариинскэ гимнази болоһон.
Энэ ехэ хубилалтын эхин дээрэ байһан мүнөөдэрэй директорэй хубида хэды ехэ харюусалга даалгагдаа гээшэб!
Бүхы Буряадһаа эгээл эрхим басагадые суглуулха гээшэ тиимэшье бэлэн хэрэг бэшэ.
Бахархал түрүүлмээр басагадай элитнэ һургуули Дарима Ринчиновна байгуулжа шадаа!
“Багшанарнай бэрхэнүүд.
Һайн дүнгүүдтэй һургуулияа дүүргэнэ гээд, үхибүүдэймнай гэртэхин ехэ баярые хүргэдэг.
Жэл бүри медалистнууд байдаг.
ЕГЭ-гээшье һайн тушаадаг.
Жэшээнь, мүнөө басагаднай олимпиадада хабаадахаяа Москва ябанхай.
Амжалта асарха гэжэ хүлеэнэбди”, - гээд, Дарима Ринчиновна дуулгана һэн.
Мариинкын басагад буряад хэлэндээшье бэрхэнүүд юм.
Ивалгын дасанда үнгэрдэг “Эхэ хэлэн – манай баялиг” гэжэ урилдаанда һаянай хабаададаг болонхой.
“Эхиндээ 17-дохи һуури абаһан аад, үнгэрһэн февраль һарада 7-дохи һуурида гараабди.
Дээшээ гаражал байнабди.
Ябан ошон, түрүүшүүлэйшье тоодо орохобди.
Юундэб гэхэдэ, басагаднай угаа ехээр бэлдэнэ”, - гээд, гимназиин захирал урмашана.
БАГШЫН ҺАНАМЖАБуряад Уласай габьяата багша, Ородой Холбоото Уласай юрэнхы һуралсалай хүндэтэ хүдэлмэрилэгшэ Вера Сампиловна Гарматарова Дарима Ринчиновна тухай иигэжэ тэмдэглэбэ:         “Олон жэлэй хугасаада Мариинскэ интернат-һургуулиие ударидана.
Директорээр хүдэлжэ ябахадаа, ехэл хүсэ шадалаа, эршэ хүсэеэ үгэнэ гээшэ.
Минии һанахада, алишье талаараа шадамар бэрхэ, гүнзэгы мэдэсэтэй, эрилтэ ехэтэй, урагшаа һанаатай, заатагүй урдаа табиһан гол зорилгоёо дүүргэн дабажа гарадаг.
Багша бүхэн тухайгаа һанаагаа зобожо, ехэ анхаралтайгаар, зохидоор хандадаг.
Илангаяа залуу багшанартай дүй дүршэлөөрөө хубаалдана.
Эдэнэрые зоригжуулан, урмашуулан, дээшэнь үргэжэ, ехэл жэшээ болоно гэхэдэ, алдуу болохогүй.
Минии һанахада, һургуулиин багшанар, һурагшад, һурагшадай гэртэхин, эндэ хүдэлдэг ажалшад ехэ хүндэтэйгөөр Дарима Ринчиновнада хандана”.
PS: Үүдыень нээхэтэй сасуу  һургуулиин онсо оршон эли байна.
Саб гэмээр бэеэ абаад ябадаг, олон үгэгүй, бүдүүн абаритай захиралынь журам эндэ шангаар барина.
Автор: Сарюуна ЭРДЫНЕЕВАФото: Дарима Эрдыниевагай дурадхаһан гэрэл зурагМариинскэ гимнази  фото: Буряад Уласай засагай сайтһаа «Владивостогто эмхидхэгдэхэ хуралдаан Алас Дурнын ба бүхыдөө Ород гүрэнэй, мүн Ази түбиин гүрэн түрэнүүдэй засаг зургаануудай ударидагшадые, олзын хэрэг эрхилэгшэдые, олониитын түлөөлэгшэдые нэгэдүүлнэ.
Бидэ энэшье удаа харилсаануудаа үргэдхэхэ зорилго урдаа табинабди.
Хүрэнгэ шэглүүлэлгын шэнэ түлэбүүд, ашаа тээбэри зөөлгын һалбаринуудта  шэнэ арганууд болон аяншалгын талаар харилсаанууд тухай хэлсэхээр хабаадагшадые эгээл үндэр хэмжээндэ угтахаар бэлэмди.
Хуралдаанай үедэ Алас Дурнын федеральна тойрогой можо хизаарнуудай бэелүүлжэ байһан соёлой ба экономическа үүсхэлнүүдтэй болон түлэбүүдтэй танилсаха «Алас Дурнын гудамжа» үзэсхэлэн дахин үнгэргэгдэхэ», – гэжэ Ородой Холбоото Уласай Засагай газарай Түрүүлэгшын орлогшо – Юрэнхылэгшын Алас Дурнын федеральна тойрогоор бүрин эрхэтэ түлөөлэгшэ,  Зүүн зүгэй экономическа хуралдаанай Эмхидхэлэй хорооной түрүүлэгшэ  Юрий Трутнев тэмдэглээ.
ВЭФ-2023 хуралдаанда бэлэдхэл тухай һүүлшын һонинуудые Telegram: https://t. me/roscongress, VK: Восточный экономический форум (vk. com) сүлжээ холбоонуудаар хаража болохо.
Автор: Сэнгэ РИНЧИНОВФото: Буряад Уласай засагай сайтһааЗүүн зүгэй экономическа хуралдаан-2023 Челябинск.
"Мемориал М. А. Лозоватского - 2023" гэһэн шатарай фестиваль гурбан бүлэгтэ эмхидхэгдээ.
Эгээл шанга, түрүү наадагшадай дунда гурбан буряад шатаршад хабаадаа.
Уласхоорондын гроссмейстер Жамсаран Цыдыпов 6,5 очко абаад, 14-дэхи һуурида гараа.
Дандар Шобоев 6 очкотойгоор 37-дохи һуури эзэлээ.
5,5 очкотой Яна Жапова 46-дахи дүн харуулһан байна.
Эндэ Иранай шатаршан Барбия Данешвар түрүүлээ.
Шэрээгэй теннис Южно-Сахалинск.
Алас Дурна зүгэй федеральна тойрогой чемпионадта 120 гаран наадагшад суглараа.
Олон эдир тамиршадһаа бүридэһэн Буряадай суглуулагдамал команда ехэшүүлэй дунда һайн наада харуулжа, 8 медальтай гэртээ бусаба.
Хубиин тоосоондо Улаан-Үдэ хотын Анастасия Голубева чемпионой нэрэ зэргэдэ хүртөө.
Эрэшүүлэй болон эхэнэрнүүдэй суглуулагдамал команданууд түрүүлжэ гараа.
Чемпионуудай нэрэнүүдые тэмдэглэе: Евгений Елизаров, Баир Данзанов, Батор Дамдинов, Дугар Цыбикжапов, Алдар Норбоев, Дарису Гармаева, Анастасия Голубева, Анастасия Буянова болон Виктория Сулаева гэгшэд болоно.
Санаар урилдаан Раубичи (Беларусь Улас).
“Номто” гэһэн спортын клубай гэшүүн Виктория Невьянцева “Первенство наций” гэһэн уласхоорондын мүрысөөндэ хабаадажа, мүнгэн медальда хүртөө.
Эстафетнэ урилдаанда Ородой 2-дохи суглуулагдамал команда шангай 2-дохи һуури эзэлээ.
Эстафетын һүүлшын шатада Буряадай тамиршан урилдаа.
Барилдаан Якутск.
21 наһа хүрөөдүй тамиршадай дунда Алас Дурна зүгэй чемпионат түгэсэбэ.
Бүхы түрүү һууринуудые Саха (Яхад) болон Буряад Уласуудай барилдаашад абажа шадаа.
Тамир Ешинимаев, Арсалан Бальжинимаев, Аюр Нимаев, Илья Жибалов болон Чингис Балжимаев гэгшэд чемпионой нэрэ зэргэдэ хүртэһэн байна.
Апрелиин 13-17-ой үдэрнүүдтэ Ородой чемпионадта хабаадаха эрхэдэ тэдэ хүртөө.
Тус хэмжээ ябуулга Якутск хотодо үнгэргэгдэхөөр хараалагдана.
Тхэквондо (ИТФ).
Улаан-Үдэ.
Үнгэрһэн амаралтын үдэрнүүдтэ Буряадай ниислэлдэ Алас Дурна зүгэй чемпионат эмхидхэгдэбэ.
8 можо хизаарай 500 гаран тамиршад хэдэн наһанай бүлэгтэ түрүү һуури эзэлхын түлөө тэмсээ.
Буряад Уласай тамирай болон залуушуулай хэрэгүүдэй сайд Иван Козырев амаршалха зуураа Буряадаймнай тхэквондистнууд холо ойгуур суурханхай, эндэһээ дэлхэйн болон Европын чемпионууд ургажа гаранхай гэжэ тэмдэглээ.
Ахамад шүүгшэ Мурат Сунетовэй хэлэһээр, Буряадта бүхы мүрысөөнүүд үндэр хэмжээндэ үнгэргэгдэнэ.
Тиимэһээ хирэ-хирэ болоод лэ, бүхэроссиин хэмжээнэй мүрысөөнүүд эндэ эмхидхэгдэдэг  заншалтай.
Алас Дурна зүгэй чемпионадта шалгарһан тамиршад Самара хотодо үнгэргэгдэхэ Ородой чемпионадта хабаадаха эрхэдэ хүртэхэ юм.
Май һарада Улаан-Үдэдэ тхэквондогой һайндэр болохоор хараалагданхай.
“Кубок Байкала” гэһэн бүхэроссиин мүрысөөн хабаадагшадые, харагшадые хүлеэн байна.
Урилга.
Февралиин 9.
Дзюдогоор 23 наһа хүрөөдүй тамиршадай дунда Алас Дурна зүгэй чемпионат.
“Патриот” гэһэн спортын танхим.
Февралиин 7-12.
Эхэнэрнүүдэй дунда боксоор Алас Дурна зүгэй чемпионат.
ФСК.
Февралиин 10-12.
Универсальна тулалдаагаар Алас Дурна зүгэй чемпионат.
“Патриот” гэһэн спортын танхим.
Февралиин 9-12.
Шэрээгэй теннисээр Дамба-Даржа Заяевай Буддын шажанай дээдэ һургуулиин шангуудта хүртэхын түлөө бүхэроссиин мүрысөөн.
Иволгинск һуурин.
Февралиин 13-17.
Гиир үргэлгөөр болон гар тулалдаагаар Зүүн зүгэй сэрэгэй тойрогой чемпионат.
“Патриот” гэһэн спортын танхим.
Автор: Борис БАЛДАНОВФото: Барилдаанай федерациин, Борис Балдановай гэрэл зурагуудтамир  СССР-эй суута абарга Иван Ярыгинай дурасхаалай мүрысөөн барилдаанай халаанай эхи табидаг заншалтай.
34-дэхиеэ болоһон энэ хэмжээ ябуулга “дэлхэйн бага чемпионат” гэжэ алдаршаһан юм.
Тиимэһээ январиин янгинама хүйтэнэй үедэ холо ойроһоо бүхы дэлхэйн суутай, мэдээжэ барилдаашад Енисей мүрэнэй дэргэдэ сугларна.
Теэд һүүлэй жэлнүүдтэ Ородой тамиршад ямаршье уласхоорондын мүрысөөндэ хабаадаха эрхэгүй болонхой.
Мүн бүхэдэлхэйн хэмжээнэй мүрысөөнүүд Ород гүрэнэй дэбисхэр дээрэ үнгэрнэгүй ха юм.
Хэды тиигэбэшье 12 гүрэнэй барилдаашадай мүнөө жэлдэ суглараһанда баярламаар.
Олимпиин наадануудай абарганууд, дэлхэйн болон Европын чемпионууд илалтануудые туйлажа, эрхим байһанаа гэршэлээ.
Тэрэ тоодо Буряадай тамиршад Евгений Жербаев, Ирина Ологонова гэгшэдэй түрүүлһэндэ һайшаалтай.
Евгений Жербаевай түрүүшын амжалта2022 ондо Евгений Жербаев барилдаагүй.
Үни удаан аргалуулаа.
Гансал жэлэй түгэсхэлдэ хэдэн урилдаануудта хабаадажа туршаа.
Мүнөөнэй мүрысөөндэ барилдахыень хараад, Евгений хибэсээ һанашаһан ябаа гэжэ хэлэхээр байгаа.
70 килограммай шэгнүүртэ Буряадай барилдаашан ялас гэмэ табан амжалта туйлаа.
Бүхы уулзалгануудаа сагһаа урид дүүргэжэ, сугларагшадай нэрьемэ альга ташалгануудта хүртөө.
Кирилл Корнеев Арбак Сат хоёрые нюргань дээрэнь хэбтүүлээ.
Константин Капрынов, Анзор Закуев болон Иналбек Шериев гэгшэдһээ 10 гаран үлүү баллнуудые абаһан байна.
2021 ондо Евгений Жербаев дэлхэйн чемпионадта хүрэл медальда хүртэһэн габьяатай.
Хэды тиигэбэшье Иван Ярыгинай мүрысөөндэ түрүүлжэ үзөөгүй ябаа.
Урид хоёр дахин 3-дахи һуури эзэлһэн байгаа.
Мүнөө жэлдэ одоошье абарга боложо шадаа.
- Якутск хотодо болоһон мүрысөөнүүдтэ хабаадаха үедөө Виктор Рассадин нүхэртөө ородогби.
Гэрэйнь эгээл хүндэтэй газартань Иван Ярыгинай мүрысөөнэй гол кубок табяатай.
Би баһа иимэ кубок абаха һанаатайб гээд, ороходоол тэрээнииень эльбэдэгби.
Гэхэтэй хамта барилдаагаар һорилго хэжэ эхилһээр, энэ кубогые үргэхөө һанадаг ябааб даа.
Иигэжэ һанаһандаа одоошье хүрэбэб, - гэжэ Евгений Жербаев энеэбхилэн хөөрэнэ.
Аяар жэлэй хугасаада хибэс дээрэ гараһанай удаа Евгений Жербаев абаһаар лэ бүхэроссиин хоёр томо мүрысөө шүүһэн юм.
Суутай Иван Поддубнын нэрэмжэтэ уласхоорондын тулалдаануудта удаань тэрэ хабаадажа шүүгдэшоо бэлэй.
- Хойно хойноһоо хоёр алтан медаль абааб гээд, толгойгоо дээшэнь үргөөд ябаа гүб даа.
Поддубнын мүрысөөндэ Узбекистанай түлөөлэгшэ Ильяс Бекбулатов намайе газартамни буулгаа гэхэдэ, алдуу болохогүй.
Тэрэ уулзалгын удаа һорилгодоо хандасаяа һэлгэжэ, бэлэдхэлээ нэгэ заахан ондоогоор зохёожо, алдуунуудаа багшатаяа заһахын түлөө ехэхэн ажал ябуулаабди.
Тиихэдэ диилдээгүй һаа, мүнөө ондоогоор барилдаха һэм, - гэжэ барилдаашан һанамжална.
Ирина Ологоновагай гурбадахи илалтаДэлхэйн чемпионадуудта гурба дахин мүнгэн медальнуудта хүртэһэн Ирина Ологонова Красноярскда баһа һайнаар барилдадаг.
Иван Ярыгинай мүрысөөндэ хоёр дахин түрүү һуури, нэгэ дахин 3-дахи һуури эзэлһэн намтартай байгаа.
Энэ удаа Ирина гурбадахияа абарга боложо тодороо.
Севиль Назарова, Монголой Отгонтуя Баянмүнх болон Екатерина Полещук гэгшэд мүнөө жэлдэ Буряадай барилдаашаниие шүүжэ шадаагүй.
- Ородой тамиршадые уласхоорондын тамирай талмайнууд дээрэ бусааха тухай уласхоорондын Олимпиин хороон зугаа тараажа эхилбэ.
Энээниие дуулаад, дали ургаһандал барилдааб.
Хэды тиигэбэшье финалда һайн барилдаа харуулжа шадаагүйб.
Юуб гэхэдэ, Екатерина Полещугтай һорилгонуудтаа суг хамта барилдадагбди, шэнэ юумэнүүдтэ һуранабди.
Тиимэһээ бэе бэеынгээ бүхы һанаа бодол таажа шададаг болонхойбди.
Энэ ушарта илалта туйлаһандаа баяртайб, - гэжэ Ирина Ологонова мэдүүлнэ.
Кристина Тамразянай хүрэл медальБуряад Уласай суглуулагдамал командын бусад гэшүүд сооһоо ганса Кристина Тамразян һайн барилдаа харуулжа, шангай 3-дахи һуури эзэлжэ шадаа.
Красноярскын хибэс дээрэ тэрэ таба дахин хибэс дээрэ гаража, дүрбэ дахин илалта туйлаа.
3-дахи һуури эзэлхын түлөө уулзалгада Чебоксары хотын түлөөлэгшэ Алёна Тимофеевае шүүжэ шадаа.
Иигэжэ залуу Кристина анха түрүүшынхиеэ ехэшүүлэй дунда мүрысөөндэ шалгарба гээшэ.
Кристина Тамразян Эрхүүгэй можын Эхирэд-Булагадай аймагһаа уг гарбалтай тамиршан гээшэ.
Мүнөө Буряадай гүрэнэй хүдөө ажахын академиин агрономическа факультедэй оюутан юм.
Эрхүүгэй можын үшөө нэгэ тамиршан Александр Балтуев 74 килограммай шэгнүүртэ барилдажа, 5-дахи һуурида гараа гээд тэмдэглэлтэй.
Бусад дүнгүүдИван Ярыгинай мүрысөөнэй үедэ барилдаашад бүхыдөө 80 медальда хүртөө.
Ород гүрэнэй тамиршад 59 медалиин эзэд болоо.
Эрэшүүлэй дунда Олимпиин абарганууд Завур Угуев, Заурбек Сидаков гэгшэд өөр өөрын шэгнүүртэ түрүүлжэ гараа.
Хэдэн шанга барилдаашад Абасгаджи Магомедов, Курбан Шираев, Алихан Жамбраилов гэгшэд 1-дэхи һууринуудые эзэлжэ шадаагүй.
Хари гүрэнүүдэй тамиршад сооһоо ганса Беларусь Уласай Александр Храменков чемпион боложо шадаа.
Монголой түлөөлэгшэд оройдоол нэгэ мүнгэн медаль абаа.
Эхэнэрнүүдэй дунда Монгол ороной барилдааша басагад хэдэн ялас гэмэ амжалтануудые туйлаа.
Сумия Эрдэнэчимег, Даваачимег Эрхембаяр, Хонгорзул Болдсайхан болон Бурма Очирбат гэгшэд чемпионой нэрэ зэргэнүүдтэ хүртөө.
Үшөө тиихэдэ монголойхид гурбан мүнгэн, гурбан хүрэл медальнуудаар шагнагдаа.
Автор: Борис БАЛДАНОВФото: ФСБР-эй, БГСХА-гай, Дагестанай Барилдаанай федерациин зурагуудтамир  Федеральна «Байгал далай сахин хамгаалга» түлэбөөр Россиин Засагай газар загаһа үсхэбэрилгын эртэ урдын энэ үйлэдбэриин һэльбэн шэнэлэлгэдэ мүнгэн зөөри һомолонхой.
Бүхы ажалнууд 2024 ондо дүүргэгдэхэ.
Һэльбэн шэнэлэгдэһэн завод омолиин түрьһэ хоёр дахин олошоруулха - 500 саяһаа 1,25 млрд хүрэтэр.
Тэрээнһээ гадуур һүүлэй 10 жэлэй туршада түрүүшынхиеэ омолиин 2,5 сая жараахайнуудые далайда табиха.
Тэдэнэй амиды үлэжэ үдэхэ аргань түрьһэнүүдтэ орходоо, һураггүй ехэ юм.
Юрэнхы сайдай орлогшо Виктория Абрамченко Буряад ороной  Толгойлогшо Алексей Цыденовтэй,  Загаһа барилгын федеральна агентствын хүтэлбэрилэгшэ Илья Шестаковтой загаһа үдхэдэг Большереченскэ заводой ажал хэрэгүүдтэй дүтөөр танилсаа.
Тэндэ аяар 1933 онһоо Байгалай омоли үсхэбэрилэгдэнэ.
Заводой хүтэлбэри һэльбэн шэнэлэлгынгээ түсэбтэй танилсуулаа.
Манай зорилго - Байгалай омолиин тоо толгой зандань үлөөхэ, тиигэхын тула үсхэбэрилгын эршэмтэй ажал ябуулха хэрэгтэй.
Үйлэдбэриеэ мүнөө үе сагта тааруулха, заншалта технологинуудые сахихань шухала, - гэжэ Виктория Абрамченко мэдүүлээ.
Гадна заводой залуу мэргэжэлтэдые дэмжэхэ асуудалнуудые анхарха, шэнэ технологинуудые нэбтэрүүлэн хэрэглэхэ, тэрэ тоодо хэды жараахайнуудые далайда табинабибди гэжэ тодоруулжа, хинажа байха хэрэгтэй, - гэжэ тэрэ онсолоо.
Тиин заводто шэнэ насосно станци, котельни, Байгалай омолиин жараахайнуудые тэнжээхэ цехүүд, жараахайнуудые тэнжээдэг баазанууд һэльбэн шэнэлэгдэхээр түсэблэгдэнэ.
Уһа тараадаг хэрэгсэлнүүдые гол түлэб шэнэлхэ хэрэгтэй, энэмнай тон шухала, юундэб гэхэдэ, уһагүйгөөр ямаршье загаһан үсхэбэрилэгдэхэгүй ха юм даа.
Зайн галаар хүсэд дүүрэн найдамтайгаар хангалгын талаар  автоматическа станцинуудые тодхохо.
Тэдээнгүйгөөр цехүүдые уһаар таһалгаряагүй хангажа шадахагүйбди.
Сентябриин 9-дэ ашаглалгада тушаагдахаар бэлэн болгогдохо ёһотой, - гэжэ Большереченскэ загаһа үдхэдэг омолиин заводой захирал Виктор Матанцев хөөрөө.
Автор: Сэнгэ РИНЧИНОВ буряадшалааФото: Буряад Уласай засагай сайтһааКабанскын аймагзагаһанай завод  фото: Александр Махачкеев В конце прошлого года в Улан-Удэ прошла презентация книги «Восточная звезда» монгольского автора Очир Гэрэл, рассказавшей о своей матери – Очирын Ина-Намсрайжав, урожденной Ошировой Инне Ивановне.
Она родилась и выросла в богатой бурятской семье из Алари и волею судьбы оказалась в Монголии, училась в школе в Москве, дружила со студентом-историком Львом Гумилёвым, была в эвакуации с Анастасией Цветаевой на Дальнем Востоке и вернувшись в Улан-Батор трудилась на благо своей страны.
Но никогда не забывала о России и своей тоонто нютаг в родном Приангарье.
В свою очередь в Улан-Удэ и  Алари неоднократно выходили публикации об этой незаурядной женщине и её семье.
Однако, в «Восточной звезде» есть ранее неизвестные и важные сведения из истории этнической Бурятии.
Предлагаем вам вольный пересказ этой книги (с комментариями) о бурятах, чьи судьбы стали  свидетельством неразрывной связи историй России и Монголии, живым и романтическим воплощением великой идеи евразийства Льва Гумилёва.
Коннозаводчик«Мой дед Иван Анатольевич Оширов-Щегловский (Szeglowski) владел большим имением в 200 км западнее г. Иркутска, в деревне Тогот, Аларского аймака, ныне Аларского района Иркутской области, занимался сельским хозяйством, сеял пшеницу, рожь, ячмень, владел конным заводом, где разводил рысаков, и был известным предпринимателем в западной Бурятии», - так начинается повествование о героине и её большой семье.
Кстати, у тогдашних  зажиточных бурят было такое статусное увлечение - содержать один табун только для коллекции и селекции.
Породистых коней обменивали, проигрывали, продавали, они были надёжными инвестициями.
У земляков Ошировых, семьи Шулуновых из Алари было даже два мустанга, которых привезли с конной выставки в США.
Фермер и предпринимательОтец деда Анатоль Щегловский был поляком, сосланным в Сибирь за участие в восстании в 1863 – 1864 г. , он остался в Сибири и женился на бурятке.
Но он и его жена рано умерли, а их сына Ивана усыновили родственники со стороны матери.
Иван вырос просвещённым человеком, хорошо владел монгольской грамотой, русским языком и сам учил своих детей, а дома имел богатую библиотеку.
В том числе и многотомную энциклопедию Брокгауза и Ефрона.
Он был дважды женат и имел 11 детей, получивших образование в гимназии в Иркутске, коммерческой школе в Черемхово и школе в Кутулике.
В его хозяйстве доили сорок коров, а во время сенокоса нанимали десятки работников, в том числе и русских поселенцев.
От цесаревича Николая во время его проезда по Сибири он получил почётную грамоту «за внедрение инородцев к хлебопашеству» и перстень с бриллиантом.
Он был первым в Прибайкалье, выписавшим из США трактор «Мак-Кормик».
Среди тогдашних иркутских бурят были представители крупных европейских фирм, производителей сельскохозяйственной техники.
Так, «бурят Курумчинского ведомства Ханхасаев был представителем фирмы «Мак-Кормик», бурят Александров Хоготовского ведомства – представителем фирмы «Осборн» (Асалханов. с. 29).
В округе Иван Анатольевич пользовался большим уважением и за то, что заботился о своих земляках: помогал работникам встать на ноги, построить избу, обзавестись собственным хозяйством.
Он боролся с пьянством, был прогрессивным человеком из рода хонгодоров и избирался «головой» в Тоготе.
Вся семья и работники питались вместе за одним большим столом, еда была обильная.
Деревенские лентяи говорили его работникам: «У-у, наел морду у Оширова! »«Погром исправника»Его жена Агафья Владимировна Оширова, урождённая Тархаева была из булагатского рода ноёд.
Она видела падение тунгусского метеорита, как будто пролетела огненная комета и раздался гул.
Во время Гражданской войны через их село отступали белогвардейские части генерала Каппеля, и офицеры остановились в их усадьбе.
Это были красивые женщины и блестящие офицеры, которые целовали руки Агафье Владимировне.
Ошировы дали им свежих лошадей и с ними ушёл в Китай её племянник.
Больше о нём никто ничего не слышал.
Агафья Владимировна была шаманского рода и когда внучка прибегала с жалобой: «Мне плохо», она прижимала её к себе, боль и тошнота у ребёнка отступали.
Потеряв любимую дочь Тоню, пережив раскулачивание, арест сыновей, убийство племянника, ссылку и потерю зрения она сохранила жизнелюбие и веру в добро.
«Она мне как-то сказала (Очир Гэрэл): «Когда я умру, ты не бойся.
Люди рождаются, живут и умирают, и это естественный процесс.
Поэтому не надо бояться.
Я всегда буду с тобой».
И действительно, бабушка – ангел-хранитель мой и моей семьи, я часто мысленно обращаюсь к ней, мы отмечаем её дни рождения и ходим на русское кладбище Улан-Батора в родительский день после пасхи» (с. 19).
Внукам она рассказывала бурятские сказки и смешные истории,  например, «Погром исправника».
«В бурятский улус (деревню) был назначен молодой русский исправник, который привёз с собой велосипед с очень большим передним колесом.
Поскольку буряты никогда не видели такого велосипеда, они поймали исправника, избили, а велосипед сломали, и для разбирательства инцидента прибыл чиновник из Санкт-Петербурга.
Он спрашивал местных жителей, по какой причине они избили исправника, и получил ответ, что его приняли за черта.
На это чиновник только и смог сказать: «Идиоты вы, идиоты! »
У бурят же эта история получила название  «Погром исправника» (с. 18-19).
О вере Ошировых«Бабушка, как и многие западные буряты, была крещёной и поклонялась Николаю Угоднику.
По её рассказам, когда она была совсем молоденькой девушкой, всех бурят насильно крестили.
Русификация бурят началась в первой половине XIX в. , поскольку уже отца бабушки звали Владимиром.
У бурят, с одной стороны, сохранились шаманские верования, а с другой – ортодоксальная православная христианская вера» (с. 15-16).
На самом деле русификация и христианизация бурят начались одновременно с присоединением Предбайкалья и Забайкалья к Российской империи.
Это процессы носили волнообразный, объективный и не обязательно насильственный характер в рамках укрепления позиций российского государства на восточных рубежах.
Что касается Алари, то здесь и вовсе имело место троеверие, поскольку хонгодоры вернувшиеся в Приангарье из Монголии незадолго до прихода русских, уже были знакомы с буддизмом.
И не случайно, Аларский дацан является одним из старейших в этнической Бурятии и в этом году ему исполнится 209 лет.
У аларских бурят всегда была возможность выбора или же они одновременно ходили к ламе, попу и шаману.
Весь XIX в. , в Аларской думе шла ожесточённая борьба между тайшинскими родами Баторовых, Матхановых, Самсоновых и Бажея Косомова за пост тайши.
Противников отлавливали, избивали и многие были вынуждены скрываться по окрестным лесам и заимкам.
Апофеозом противоборства стала перестрелка между партией Баторова (человек 200) и самим Бажеем Косомовым, который отстреливался из револьвера и винтовки со второго этажа своего дома.
В междоусобицу вмешался губернатор.
Эти распри были густо замешаны на межрелигиозном противостоянии, когда лидеры группировок, а с ними и их приближённые крестились с целью заполучить поддержку губернатора и могущественной РПЦ.
Из дацана в церковьПервый ширээтэ лама Аларского дацана назначенный Хамбо ламой был настолько большим поклонником женской красоты, что его спровадили в Забайкалье.
Второй настоятель был прижимист и слишком много требовал за исполнение треб и молебнов.
В ответ прихожане стали перетекать в церковь,  ширээтэ понял сигнал, но было поздно, с горя он запил.
При этом и православные и буддисты не забывали культ предков, которым, по сути, и является шаманизм.
Вопрос веры в Алари был сложный, неоднозначный, с открытой конкуренцией религиозных систем.
Подобная ситуация наблюдается сегодня в современном Улан-Баторе, где соседствуют дацаны, церкви,  мечети, языческие и бахайские храмы.
«Примечательный факт, что дед на склоне лет принял буддизм» (с. 26).
Для Ивана Оширова шаг вполне закономерный, поскольку его фамилия происходит от имени «Очир», которое в Алари произносят как «Ошэр» и есть буддийское божество Очирвани…Продолжение следует Автор: Александр МАХАЧКЕЕВФото: Александр Махачкеев  фото: Буряад Уласай засагай сайтһаа Эдэ түлэбүүдые бэелүүлгэдэ 1,6 млрд түхэригһөө үлүү хубиин хүрэнгэ шэглүүлэгдэхэһээ гадна, ажалай 200 гаран һуури байгуулагдаха юм.
ТОР (уридшалан хүгжэхэ дэбисхэр) гээшэ экономикын ашагтай һалбаринуудые дэмжэхэ болон хүрэнгэ шэглүүлэгшэдые хабаадуулха гэһэн тусхай шэнэ зэмсэг болоно.
ТОР-ой резидентнүүдтэ олон янзын хүнгэлэлтэнүүд, преференцинүүд үгтэхэ, тэрэ тоодо доошологдоһон алба татабаринууд, даадхалгын түлбэринүүд гэхэ мэтэ.
Алас Дурнын федеральна тойрогто бүхыдөө уридшалан хүгжэхэ 20 газар дэбисхэр байгуулагданхай.
Мүнөө үедэ 2,1 трлн түхэригһөө үлүү хубиин хүрэнгэ шэглүүлэгдээд, 57,3 мянга гаран ажалай һуури байгуулагдаад байна.
Автор: Сэнгэ РИНЧИНОВФото: Буряад Уласай засагай сайтһаатүлэбүүд Аяар 10 жэлэй туршада үргэлжэлһэн харгын барилга эсэстээ хүрэжэ, монголшуудые баярлуулба.
Энэ хадаа Монголдо өөрын аргаар баригдаһан эгээл түрүүшын түмэр зам болоно.
Таван Толгой ашагта малтамалнуудай уурхайһаа Гашуунсухайт хүрэтэр замай барилга “Таван Толгой” эмхи ябуулаа юм.
Progress Rail болон Caterpillar эмхинүүд тус харгыгаар ашаа шэрэхэ 16 локомотивые абажа үгэхөөр бэлэн байһанаа мэдүүлээ.
Мүнөө үедэ Монголдо ажаллажа байһан түмэр зам бүхыдөө 1900 модоной зайтай юм.
Үнгэрэгшэ ХХ зуун жэлдэ СССР гүрэнэй туһаламжаар түмэр замай харгы баригдаһан гээшэФото: моntsame.
mnМонгол оронтүмэр харгы  фото: Буряад Уласай засагай сайтһаа Россиин түрүү үйлэдбэринүүдэй нэгэн, Буряадай ниислэлэй гол шухала байгуулга болохо Улаан-Үдын авиазавод гүрэнэй Толгойлогшо хүрөө.
Тэндэ Алас Дурнын хотонуудые хүгжөөлгын программа бэелүүлхэ асуудалаар видео-хуралдаа үнгэргөө.
Тэрээндэ Засагай газарай Түрүүлэгшын орлогшо, Алас Дурнын федеральна тойрогто Юрэнхылэгшын бүрин эрхэтэ түлөөлэгшэ Юрий Трутнев, Буряад Уласай Толгойлогшо Алексей Цыденов бэеэрээ оролсоо.
Үбэр Байгалай, Сахалинай болон Амарай можонуудай Засагай газарай сайдууд, амбан захирагшад, Россиин байгуулгануудай хүтэлбэрилэгшэд видео-аргаар холбоо барижа, энэ зүблөөндэ хабаадаа.
Удаань Владимир Путин Буряад Уласай Толгойлогшо Алексей Цыденовтэй уулзалга үнгэргөө.
Автор: Сарюуна ЭРДЫНЕЕВАФото: Буряад Уласай засагай сайтһааРоссиин Юрэнхылэгшэ  фото: Гомбо Зурбаковай нюур хуудаһанһаа абтаба -Үнгэргэгдэхэ «Алтан Мундарга» фестиваль Буряад Уласай байгуулагдаһаар 100 жэлэй, мүн манай нааданай эмхидхэгдэжэ эхилһээр 10 жэлэй ойн баярта зорюулагдана.
Эдэ жэлнүүдтэ һээр хухалагшад нааданай абарга болоходоо, сэнтэй шангуудта хүртэһэн байна.
Абарганууд түмэр агта хүлэгүүдые, болбосон түхэлтэй гэр шүүжэ шадаһан байха юм.
Нёдондо эрхим һээр хухалагшада 500 мянган түхэриг барюулагдаа һэн.
Байгша ондо нааданда түрүүлжэ гараһан абаргада 1 сая түхэриг бэлдэгдэнхэй, - гэжэ тус наада эмхидхэгшэдэй нэгэн Гомбо Зурбаков хэлэнэ.
«Алтан Мундарга» фестивалиин үедэ шагай наадан болон тэбэг сохилгоор урилдаан үнгэргэгдэхэ.
Хүдэр шамбай хүбүүдэй хаба шадалаа туршалсаха наадан Интернедтэ сэхэ дамжуулагдаха.
Тиимэһээ дэлхэйгээр таража һууһан аха дүүнэрнай үндэһэн нааданайнгаа ябаса шууд хараха аргатай.
Автор: Булат БАДМАЕВФото: Гомбо Зурбаковай нюур хуудаһанһаа абтабаҺээр шаалгаар мүрысөөн  фото: Улаан-Үдэ хотын пресс-албанай гэрэл зураг Шэнэ байшан байгша оной эсэстэ ашаглалда тушаагдаха юм.
«Байкалсити»  гэһэн хизаарлагдамал үүргэтэй барилгын эмхиин барижа эхилһэн сэсэрлиг Менжинскын нэрэмжэтэ үйлсэдэ оршоно.
Улаан-Үдын захиргаанай мэдээсэлэй албанай дуулгаһаар, тэндэ нааданай, унталгын таһагууд, хубсаһаяа һэлгэдэг газар болоод логопедэй кабинет, хүгжэмэй, тамирай залнууд, һүүлэй үеын хэрэгсэлнүүдээр хангагдаһан эдеэнэй газар гэхэ мэтэ хараалагданхай.
Нэмэжэ хэлэхэдэ, мүнөө жэл Гармаевай болон Юностиин гудамжануудаар үшөө 2 сэсэрлиг барижа эхилхэнь.
Үнгэрэгшэ 2022 ондо Буряадай ниислэл Улаан-Үдэдэ «Демографи» гэһэн үндэһэтэнэй түлэбэй хэмжээндэ 5 сэсэрлиг ашаглалда тушаагдаа һэн.
Харин һүүлэй 3 жэлэй туршада хүүгэдэй  19 сэсэрлиг баригдажа, олон багашуул тэндэ һууритай болоһон байна.
Автор: Янжима ДАРМАЕВАФото: Улаан-Үдэ хотын пресс-албанай гэрэл зурагсэсэрлигүүдбарилга Холоһоо буужа.
Гүлмэрхэн наһандаа Вячеслав Баяндаевич Елбаевай шаби боложо ерэһэн хүбүүд басагад мүнөө болоходо, үндэр  тайзан дээрэһээ бэлиг талаангаа үршөөжэ ябанад.
Ород Уласайнгаа түрүү театрнуудта дуулажа ябаһан Михаил Пирогов Мэргэн Санданов хоёр холоһоо буужа, багшынгаа түрэһэн үдэртэ дашарамдуулагдаһан тоглолтодо хабаадабад.
Тиихэдэ Буряадай Оперо болон баледэй театрай түрүү дуушад Баиржаб Дамбиев, Елена Мохосова, Дина Санданова, Максим Санкиров болон бусад уянгата дуунуудаа зэдэлүүлжэ, багшаяа амаршалбад.
П. И Чайковскиин нэрэмжэтэ урлалай колледжын танхимда Вячеслав Баяндаевичай һурагшад, танил түрэлнүүдынь болон зүрхэндэнь дүтэ һанагдаха зон суглараа.
-Хүндэтэ манай Вячеслав Баяндаевич!
Түрэһэн үдэрөөртнай хани халуунаар амаршалнабди.
Хододоо хүнгэн, сарюун, дорюун, энэл зандаа ябыт даа.
Үшөө олон тоото бэрхэ дуушадые һургажа,  буряад арад түмэндөө бэлэглэхыетнай хүсэнэбди, - гэжэ урлалай колледжын захирал Баир Турбянов тайзан дээрэ гаража амаршалхадаа хэлэбэ.
Дүршэл ехэтэй багша 50 гаран жэлэй туршада урлалай һуралсалай гуламтада хүдэлхэ үедөө тоогүй олон дуушадые бэлдэжэ гаргаа.
Өөрын зохёоһон онол аргатай, бэшэнһээ ондоо дабташагүй һургуули байгуулжа шадаһан олон үеын дуушадай багша мүнөөшье болотор хүдэлжэ,  бэлигтэй хүбүүд басагадта замайнь залуур боложо ябана.
Тамиршан болоо һааЕрээдүйн бэлигтэй багша Вячеслав Елбаев һургуули дүүргэхэдээ, мэргэжэлтэ тамиршан болохо хүсэлэнтэй байгаа.
Байгаалиин табисуураар хүдэр шамбай бэетэй Слава хүбүүн һургуулида һураха үедөө боксоор бэеэ һоридог бэлэй.
Тамирай энэ зүйлөөр яһала амжалтатай ябажа, хэдэн удаа чемпионой соло дуудуулһан байха.
Тиигэжэ ябатарнь, тэрэнэй нютагта Буряадай дуушад, зүжэгшэд ерэжэ, тоглолто харуулба.
Мэдээжэ Бадма Балдаковой бардаастай бүдүүн хоолойгоороо буряад һайхан дуунуудые гүйсэдхэхыень шагнаад, тиихэдэл дуушан болохо гэжэ шиидэһэн байха юм.
60 гаран жэлэй саана Вячеслав Елбаев тамирай харгы шэлэһэн һаа,  мэдээжэ тамиршан болохо байгаа.
Харин тиимэ олон мэдээжэ дуушан урган үндыхэ һэн гү?
Залуу хүбүүнэй соёл уралигай зам шэлэһэнэйхи буряад арадтамнай алдар суута дуушад бии болоо гэхэдэ, нэгэшье буруу бэшэ.
-Дуушанай һургуулида һуража байхадаа, тамирайнгаа талаар һорилгоёо орхёогүйб.
Оперно театр соо Буряад Уласай нээмэл чемпионат боксоор үнгэргэгдэхэдэнь, тэндэ хабаадалсааб.
Ээлжээтэ тулалдаанда ринг дээрэ гаража ябатараа, багшатаяа уулзабаб.
«Ши иихэдээ юу хэжэ ябанаш? » - гэжэ багшынгаа асуухада: «Наншалдахаяа гарахамни», - гэбэб.
Тэрэнэй һүүлээр багшамни: «Дуушан али тамиршан болохо гүш?
Һайн бодожо үзэ», - гэжэ хэлэһэн юм.
Тиихэдэ чемпионой нэрэ зэргэдэ хүртөөд, боксоёо орхихо баатай болоо һэм даа, - гэжэ Вячеслав Баяндаевич Елбаев нэгэтэ бэшэ хөөрэһэн байдаг.
Багшаяа амаршалааП.
И. Чайковскиин нэрэмжэтэ Улаан-Үдын хүгжэмэй училищида Вячеслав Баяндаевич Елбаевай класста мэргэжэл абаһан дуушад уласайнгаа элдэб театрнуудта дуулана, тиихэдэ дээдэ болон дунда мэргэжэлэй һуралсалай эмхинүүдтэ багшална.
Жэшээнь, Буряад Уласай арадай зүжэгшэн Шагдар Зондуев Новосибирскын оперно театрта ажаллахаһаа гадна, консерваторидо багшалдаг юм.
Вячеслав Елбаевай үшөө нэгэ шаби Константин Буинов мүн лэ Новосибирскын театрта амжалтатай дуулана.
Багшынгаа түрэһэн үдэртэ зорюулжа, мэдээжэ дуушад видео-бэшэг эльгээжэ амаршалба.
Тиихэдэ Москвагай консерваториин оюутан Жаргала Цырендагбаева багшадаа баһал дулаахан амаршалгын үгэнүүдые эльгээгээ.
Мүнөө дээрээ дүрөө дээрэ ябаһан хэдэн театрнуудай солист Михаил Пирогов, Владивосток хотодо Мариинскэ театрай Примориин тайзанай дуушан Мэргэн Санданов гэгшэд энэ тоглолтодо ерэжэ дуулахадаа, багшаяа аргагүй баярлуулаа ёһотой.
-Хүндэтэ манай багша Вячеслав Баяндаевич!
Түрэһэн үдэрөөртнай халуунаар амаршалаад, энхэ элүүрые, ута наһа, удаан жаргал хүсэнэб!
Гансал ном заагаад ябаа бэшэ, харин ажабайдалай нюусануудтай танилсуулаат.
Та бидэндэ хоёрдохи эсэгэ мэтэ болоод, энхэржэ ябаат.
Һайн даа! – гэжэ «Алтан баг» гэһэн үндэһэтэнэй театральна шангай лауреат Михаил Пирогов тайзан дээрэһээ багшаяа амаршалба.
Урагшатай ябаһан шабинарайнгаа амжалтануудаарнь багшань омогорхонгүй яахаб?
Һурагшадайнгаа тайзан дээрэ дуулажа байхадань, багшань аман соогоо тэдэнтэйгээ адли дуулалсажа байна.
Хэдышье бэрхэ мэргэжэлтэд болоошье һаань, багшадань хэлэхэ, зааха үгэ байгаа ааб даа.
Ашата багшын түрэһэн үдэртэ зорюулагдаһан тоглолто үндэр хэмжээндэ үнгэргэгдэбэ.
Үхибүүдэйнгээ далижажа, дэлхэй дүүрэн суурхажа ябахадань, багшын зүрхэ сэдьхэл уярангүй яахаб даа.
Булат БАДМАЕВ  Автор: Булат БАДМАЕВВячеслав Елбаев   фото: авторай дурадхаһан гэрэл зураг Самбо Верхняя Пышма (Свердловско можо).
20 наһа хүрөөдүй тамиршадай дунда Ородой чемпионат үнгэргэгдэбэ.
50 гаран можо хизаарай 700 гаран самбист хибэс дээрэ гараа.
Буряадай түлөөлэгшэ Самба Цыремпилов дайшалхы самбогоор мүрысөөндэ шалгараа.
64 килограммай шэгнүүртэ тэрэ шангай 3-дахи һуури эзэлээ.
Самба Цыремпилов дэлхэйн абарга Андрей Будожаповай шаби юм.
Баскетбол Улаан-Үдэ.
“КЭС-баскет” гэһэн бүхэроссиин түсэлэй мүрысөөнүүд эмхидхэгдэжэ байна.
Буряадай тамиршад түсэлдэ 12-дохиёо хабаадана.
Эндэ һургуулиин команданууд тэмсэнэ.
Уласаймнай 275 һургуулиин 323 команда мүнөө жэлдэ оролсобо.
Басагадай дунда тулалдаануудта Кабанскын аймагай Каменскын лицейн команда 8-дахияа түрүүлжэ гараа.
Хүбүүдэй дунда Улаан-Үдэ хотын 56-дахи һургуулиин шабинар чемпионууд боложо тодороо.
Буряад Уласай финалда түрүүлһэн команданууд Алас Дурна зүгэй шэлэн абалгын шатада хабаадаха эрхэдэ хүртөө.
Биатлон Чайковский (Пермиин хизаар).
Ородой Кубогта хүртэхын түлөө мүрысөөнэй һүүлшын 6-дахи шата түгэсэбэ.
Буряадһаа уг гарбалтай Елизавета Каплина үбэлэй халаанай хугасаада амжалтатайгаар мүрысөөнүүдтэ хабаадаа.
Ородой Кубогай спринтерскэ урилдаануудай шэглэлээр бага хрустальна Кубогта тэрэ хүртэһэн байна.
Мүн бүхы зургаан шатын удаа томо Кубогта хүртэхэ аргатай байгаа.
Теэд  амаралтын үдэр эмхидхэгдэһэн эгээл һүүлшын урилдаанда хабаадажа шадаагүй.
Эгээл энэ үдэр тэрэ үбдэшоо.
Тиигэжэ тэрэ хубиин тоосоондо 3-дахи һуурида гараа.
Автор: Борис БАЛДАНОВФото: авторай дурадхаһан гэрэл зурагтамир  фото: Буряад Уласай Хүдөө ажахын болон эдеэ хоолой сайтһаа Хүнгэлэлтэтэй урьhаламжа хэдэн янзаар хубаардаг:- 1 жэл хүрэтэр богони болзортой урьhаламжа -  хабарай тарилгын хүдэлмэринүүдтэ, залуу мал hүрэг, малай тэжээл, эм домуудые, талха, хартаабха, hү, мяха г. м. худалдажа абахын хэрэгтэ;
- 2-hоо – 15 жэл хүрэтэр инвестиционно урьhаламжа – барилгын, шэнэлэн заhабарилгын, оньhон техникэ шэнэлэлгын, хүдɵɵ ажахын шэнэ хэрэгсэлнүүдые, техникэ худалдажа абахын тулада үгтэдэг;Хүнгэлэлтэтэй урьhаламжын мүнгэн ɵɵрын хэрэг эрхилдэг ба «Мэргэжэлтэнэй олзо оршын налог» хэрэглэдэг ажахынуудай эзэдтэ үгтэхэ эрхэтэйАвтор: Баярма БАТОРОВАФото: Буряад Уласай Хүдөө ажахын болон эдеэ хоолой сайтһаахүдөө ажахы Эгээл һаруул, удаан хүлеэгдэһэн баярай үдэр - Мартын 8 болоно.
Энэ һайхан, һаруул хабарай үдэрые эхэнэрнүүдэй энхэрэл сэдьхэлтэй, дулаан хандасатай, согтой баяртай, найдалтай болон урма зоригтой жэшээлмээр.
Таанад лэ бүхы шухала асуудалнуудай  эхи болон үндэһэ табигша, алтан дэлхэйдэ гэрэл оруулдаг, найдал түрүүлдэг заяатайт.
Танай тэсэбэри ехэдэ, этигэл дүүрэндэ, хүлисэхэ шадалда, үри хүүгэдэйнгээ, гэр бүлынгөө хойноһоо оролдолгын хүсөөр оршолонто юртэмсэ байгуулагдана гэхэдэ, алдуу болохогүй.
Эгээ хүндэ хүшэр сагуудта зүрхэтэйгөөр тэсэжэ гараһан наһаа дабаһан эжынэртээ доро дохинобди.
Танай ашыетнай харюулхые мэдэрнэбди.
Эхэнэрнүүдые дэмжэхэ гэһэн һанал - манай гол уялга бшуу.
Гал гуламтаяа нангинаар сахижа байдаг эхэнэрнүүдтээ баяр баясхаланай хани халуун үгэнүүдые мүнөөдэр бэлэглэнэбди.
Хүндэтэ эхэнэрнүүд!
Хабарай энэ һайхан үдэртэ элүүр энхые, амгалан байдал, аза талаан, дундаршагүй дура үнэн зүрхэнһөө хүсэнэбди.
Хододоо дуранай элшэдэ гэрэлтүүлжэ, жаргал дүүрэн байхатнай болтогой!
Буряад Уласай Толгойлогшо А. С. ЦыденовМартын 8  фото: travelask. ru АМИТАДАЙ ХЭЛЭ ШЭНЖЭЛДЭГ ЭРДЭМОродой эрдэмтэн, профессор, биологиин эрдэмэй доктор, И. М. Сеченовэй нэрэмжэтэ эволюционно физиологиин ба биохимиин Институдай биоакустикын лабораториие даагша Владимир Морозов амитадай ба шубуудай «хэлэнүүдые» шэнжэлэлгын талаар олон жэлнүүдэй туршада ехэ хүдэлмэри ябуулна.
Тэрэ «Занимательная акустика» гэhэн ном соогоо энээн тухай ехэ тодорхойгоор ба hонирхолтойгоор бэшэhэн.
- Удаан сагай туршада «амитадай хэлэн» гээд, кавычканууд соо бэшэгдэдэг байгаа, - гэжэ В. П. Морозов бэшэнэ.
Теэд Дж. Хаксли, Л. Коха, Дж. Лилли, Р. Бюснеля, В. Р. Протасова, В. Д. Ильичёва, Л. А. Фирсова, Л. В. Крушинский болон бусад эрдэмтэдэй шэнжэлэлгэнүүдэй ашаар амитадай ба шубуудай хэлэн үнэн дээрээ бии гэжэ гэршэлэгдэhэн.
Мүнɵɵнэй биоакустика гэhэн эрдэмэй hалбариин шэнжэлэлгэнүүдээр,  олон амитадай «үзэглэл» оройдоол 10-20 янзын абяануудhаа бүридэдэг.
Тэдэнэй хүсɵɵр үргэн ехэ удха шанартай «үгэнүүд» бүрилдэжэ,  амитад хоорондоо ядамаггүй харилсадаг гэжэ тэмдэглэгдэнэ.
МОРИД НАҺАЯА НЮУДАГ.
Хамаг ургамал, амитад болон шубууд ѳѳрын тусхай хэлэтэй гэжэ манай элинсэгүүд этигэдэг байhан.
«Далан янзын хэлэ шудалhан хүн амитадай хэлэ ойлгодог болохо» гэhэн урданай үгэ бии.
Урдань шубуудай, амитадай хэлэ ойлгодог хүнүүд байhан гэдэг.
Харин мүнѳѳ тусхай компьютерна технологиин хүсѳѳр манай «бага дүүнэрэй» хэлэнүүдые тайлбарилжа hураа.
Тэдэ шэнжэлэлгэнүүдэй хүсѳѳр гайхамшагтай шэнэ нээлтэнүүдые хэhэн байна.
Жэшээнь, морид бэе бэедээ нэрэнүүдые үгэдэг гэжэ элирүүлэгдээ.
Гэнтэ нэгэнэйнгээ тѳѳришэбэл, инсагаалан, нэрээрнь ооглодог ха.
Мүн лэ морид гээшэ хүхижэ баярлаhан, уярhан, айжа тэбдэhэн, үбшэлhэн тухайгаа hүрэгтѳѳ тусхай инсагаалгануудаар мэдүүлхэ аргатай.
Эдэ амитад холын зайhаа бэе бэеэ харангүй, ганса абяагаарнь эрэ эмыень, ямар бэетэй, зүhэтэй болон адуун соо эзэлдэг зэргэ (статус) тухайнь алдуугүй тодорхойлдог.
Yшѳѳ хүгшэн морид эхэнэрнүүд  мэтэ хэды наhатайгаа нюудаг гэжэ элирүүлэгдээ.
Дэлхэйн амитад соо морид ухаан болбосоролой талаар нохойhоо дээгүүр, табадахи hуури эзэлдэг гэжэ эли.
Морид эзэдтээ түргэн дадажа, ехэ мээхэйгээр, нүхэсэлэй ёhоор хандадаг, холын замда гарахадаа, дуратай эзэнэйнгээ алдуутай, эндүүтэй ябадалыень заhахые оролдодог, аюулта ушарнуудта бүхы арга шадалаараа аршалдаг.
Хүнhɵɵ гадуур морид нохойнуудтай ба миисгэйнүүдтэй бата бүхɵɵр нүхэсэдэг.
Илангаяа миисгэйнүүдтэ дуратай, хүлэйнь хажууда хэбтээд хэршэгэнэхэдэнь, ехэл аяшаархадаг, заримдаа нюрган дээрээшье hуулгаха дуратай.
Тон үсɵɵн амитадай дунда морид гэрэлдэ ба зураг дээрэ өөрыгөө таняад, hонирхонгёор үнэрдэжэ ба аалиханаар инсагаалжа эхилдэг юм.
Yшɵɵ морид үнгэтэ зүүдэнүүдые харадаг гэжэ эрдэмтэд элирүүлhэн байна.
Тиихэдэ олонхи хүнүүд үнгэтэ зүүдэнүүдые харадаггүй гэжэ онсо тэмдэглэгдэнэ.
ШУБУУДАЙ «ХЭЛЭН» БАЯН ДАА!
Шаазгай дэмы таамаг шаханажа ябадаг, хооhон абяатай, хобууша шашаг шубуун гэжэ тоологдодог.
Yнэн дээрээ эгээл hүбэлгэн, сэсэн ухаатай, анхаралтай шубуудай нэгэн байшоо.
Тэрэ бусадhаа түрүүн аюулай дүтэлхые ойлгоод, оршон тойронхи дүтынгɵɵ бүхы амитад ба шубуудые hэргылдэг.
Заримдаа тон бирагүй багахан ушараар оог хуугай табижа, бусадые шортоо хүлгүүлдэг.
Тиигэбэшье бүхы амитад, шубуудай юртэмсэ шаазгайн шаханаанда тон анхаралтайгаар шагнаархадаг гэжэ эли.
Шубууд үргэлжэ элдэб янзын ондо ондоо дуунуудые гүйсэдхэжэ hурадаг гэжэ элирүүлэгдэhэн ушартай.
Жэшээнь, жэмбүүртэ дуутай шубуухайтай нүхэсэhэн юрын борбилоо тэрээндээл адляар ирагуу гоёор аялгатан хүгжэмлэхэ гэжэ hурахые оролдодог ха.
Тиихэдээ ёhото  «хари» хэлэ шудалhан мэтэ орёо бэрхэшээлнүүдые гаталдаг.
Yшɵɵ XIX зуунай эхиндэ Дюпон-де-Немур гэhэн Франциин эрдэмтэн «шубуудай хэлэн» тушаа лекци уншаhан түүхэтэй.
Элидхэл соогоо эрдэмтэн турлааг ба хирээ шубуудай «хэлэ» шэнжэлhэн тухайгаа иигэжэ хɵɵрэhэн байна:- Эдэ шубуудые гансал зэбүүрхэмээр хаагалха аргатай гэжэ тоолодог зон мүнɵɵ ехэл гайхаха даа.
Би гүнзэгы шэнжэлэлгэнүүдэй ашаар турлаагуудай хорин табан иимэ удхатай «эндэ», «тэндэ», «баруун зүгтэ», «зүүн зүгтэ», «урагшаа», «бай», «тогто», «эдеэ хоол», «харыш», «буутай хүн», «хүйтэн», «дулаан», «ниидэе», «би шамда дуратайб», «бишье баhа» гэхэ мэтын «үгэнүүдые» тодорхойлооб.
«Шубуудай хэлэн» үнэн дээрээ аргагүй баян гэжэ мүнɵɵнэй эрдэмтэд онсо тэмдэглэдэг.
Һүрэг бүхэн ɵɵрын дуу абяатай, тусхай «үгэнүүдтэй».
Шубууд хүнүүдhээ дорогүй тодоор хоорондоо харилсажа, ёhото «шубуудай суглаанууд» дээрэ бүлын аймагуудые байгуулдаг, байрынгаа талмайнуудые хубаажа тэмдэглээд, тэдэнээ эрэлхэгээр аршалдаг, дальбараануудаа хүмүүжүүлдэг, дайсадай дүтэлhэн тушаа дохёонуудые үгэдэг, уурхайгаа харууhалдаг, шэнэ хүгжэм, дуунуудые сээжэлдэдэг.
ҺАРМАГШАНУУДАЙ ХАРИЛСААН Һармагшанууд урдань унаад хэбтэhэн томо модон тушаа «Бум! » гэhэн абяагаар бусадтаа дуулгадаг ха.
Леопардые обёорходоо: «Крак!
Крак! » - гээд, тодоор хашхаралдадаг гуримтай.
Харин тэнгэридэ дэлиhэн бүргэдэй  hүрэгтэнь дүтэлhэн тушаа: «Хок!
Хок! » - гэжэ hүхирэлдɵɵд, набша намаагай үдхэндэ гүлгэдɵɵ нюудаг.
Yшɵɵ «Крак-у! » гэhэн абяан аюултай байдал тухай, «Хок-у! » - хажуудань hүрэг дайсад hармагшадай гү, али гэбэл, ганса эрэ hармагшанай дүтэлhэн тушаа hэргылнэ.
Энэ ушарта hүрэгэй эмэ hармагшанууд ойн гүнзэгы руу хоргодохо баатай болодог ха.
ХYХЫН ДУУН МYНГЭ ТАТАДАГ«Ку-ку! » - гэhэн хүхын дуунай удхые хэншье шэнжэлээгүй.
Тиигэбэшье олон арадуудай ёhо заншалда энэ шубуунай элдэб янзын зүнтэй, байгаалиин уларилай, хүнэй наhанай ерээдүйн сагай шэнжэ тэмдэгүүдтэй холбоотой.
- Хүхы!
Хүхы!
Би хэды наhа наhалхабиб? – гэhэн асуудал табигдадаг.
Энэ талаар хэр зэргэ зүб харюугай үгтэдэгынь мэдэгдээгүй, харин хүхын донгодоhон үдэр бороо хурагүй, наратай дулаан уларил тогтодог гэжэ эли.
Тиигээд хэрбэеэ хүхын дүлин хахаhандал, шангаар энеэhэн мэтээр абяархажа донгодоо hаа, бороо хура зүгнэнэ гэдэг.
«Ку-ку! » гэhэн донгодоон эмэеэ дуудаhан эрэ хүхын абяан гэжэ эрдэмтэд элирүүлhэн.
Эмэ хүхынүүд хаа-яа ааляар пүлшэгэнэhэн мэтээр абяа гарадаг, ехэнхидээ абяагүй байдаг ха.
Арадай тэмдэгээр, хүхын дуу ямар байдалда түрүүшынхиеэ шагнаhан ушар шухала удха шанартай гэжэ хэлэгдэдэг.
Хэрбээ энэ үедэ ямар нэгэн ажал хэжэ, жэшээнь, огород соо хүдэлжэ байбал, саашанхи 12 hарын туршада сүлɵɵгүйгɵɵр ажахыдаа хүдэлхэт.
Харин амаржа, сэнгэжэ байбал, урдатнай яhала амарлингы тэнюун жэл хүлеэнэ.
Хүхын донгодоое бэеын энхэ элүүр байдалда шагнабал, ехэ hайн, тэрэ хүн үшɵɵ удаан сагта хүндэ үбшэнгүүдтэ нэрбэгдэхэгүй гэhэн тэмдэгтэй.
Хүхын дуу түрүүшынхиеэ шагнахадаа, сэдьхэлэйнгээ гүн оёорой эгээл ехэ хүсэлэй бэелүүлэгдэхэ тухай hанаха хэрэгтэй.
Тиигээд шубуунай абяан энэ үедэ баруун талаhаатнай дуулдабал, хүсэлтнай заабол бэелүүлэгдэхэ.
Yшɵɵ зориhон хүсэл тухайгаа hанажа байгаад, нэгэ альган сооhоо нүгɵɵдэ руугаа хашарhан мүнгэ хэжэ үрдибэл, ехэ hайн тэмдэг ха.
Yшɵɵ хүхын дуу түрүүшынхиеэ шагнахадаа, мүнгэнэйнгɵɵ кошелёк гаргаад hэгсэрхэ гү, али гэбэл, хармаан соохи хашарhануудаа жэнгирүүлхэ хэрэгтэй гэжэ арадай зүбшэлнүүд соо хэлэгдэдэг.
Тиимэ үйлэ бүтээжэ үрдиhэн хүн жэлэй туршада хүхынүүдэй дулаан орон руу ниидэжэ ошоод, hɵɵргɵɵ бусатарнь, мүнгɵɵр ядалдахагүй ха.
Гэрhээ кошелёгоор дүүрэн мүнгэтэй гараад, түрүүшынхиеэ хүхын донгодоо шагнаhан хүндэ гэнтэ хүлеэгдээгүй ехэ эд баялиг буудаг гэhэн тэмдэг бии.
Хүхын түрүүшынхиеэ донгодоhон үдэр түрэhэн үхибүүд ехэ золтой жаргалтай хуби заяатай байдаг гэдэг.
Автор: Баярма БАТОРОВАФото: travelask. ruбайгаали шэнжэлэлгэ Тобшо һонин Шэрээгэй теннис  Казань (Татарстан Улас).
Буряадай “Барис” команда Ородой чемпионадай 3-дахи шатада хабаадаба.
Суперлигэдэ наададаг суглуулагдамал командамнай энэ удаа гурбан илалта туйлаа, дүрбэн уулзалгада бирагүйдөө.
3-дахи шатын удаа “Барис” команда 34 очко абажа, 5-дахи һуури эзэлнэ.
Саранск хотын “13 регион” команда 39 очкотой түрүүлнэ.
Бүхы дээрээ 15 команда эндэ наадана гээд һануулая.
Сосновый Бор (Ленинградай можо).
Ородой командна чемпионадай дээдэ лигын “А” бүлгэмдэ Буряадай “Алтана” команда түрүүлжэ ябана.
25 нааданай удаа тэдэ 50 очко абанхай.
Тэдэ бүхы уулзалгануудаа шүүгээ.
Баскетбол Москва.
2007 оной Буряадай суглуулагдамал команда Ородой чемпионадай финальна шатада эдэ үдэрнүүдтэ хабаадаба.
Бүлэгэй наадануудта тэдэ Татарстанай болон Московско можын наадагшадые илажа, бүлэг соогоо 2-дохи һуури эзэлээ.
1/8 шатын нааданда Новгородско можын командые шүүжэ, эрхим 8 командын тоодо орожо шадаа.
Бага футбол Улаан-Үдэ.
Бүхэроссиин “Мини-футбол в школу! ” гэһэн түсэлэй Алас Дурна зүгэй финальна шата 3-дахияа Буряадай ниислэлдэ эмхидхэгдэнэ.
Мартын 2-5-ай үдэрнүүдтэ 2009-2010 ба 2011-2012 онуудай үхибүүдэй дунда шанга тэмсээнүүд болоо.
Эндэ хабаадаһан Буряадай 4 команда шангай һууринуудые эзэлжэ шадаа.
Хяагтын аймагай Кудара-Сомон һууринай басагад наһанай хоёр бүлэгтэ шангай 2-дохи һуури эзэлжэ, мүнгэн медаляар шагнагдаа.
Хүбүүдэй дунда Гусиноозёрск хотын 5-дахи, Улаан-Үдэ хотын 56-дахи һургуулинуудай команданууд хүрэл медальнуудые абаа.
Эдэ үдэрнүүдтэ аха классуудай команданууд эрхимүүдые элирүүлнэ.
Мүрысөөн мартын 9-дэ түгэсэхэ.
Санаар урилдаан Кемерово.
“Дети Азии” гэһэн үбэлэй хүүгэдэй наадануудта Буряадай  санашан Лидия Федотова хоёр алтан медальда хүртөө.
Уласхоорондын хэмжээндэ үнгэргэгдэһэн тэмсээн 12 гүрэнэй түлөөлэгшэдые суглуулаа.
800 гаран тамиршад  спортын 10 шатаар мүрысэһэн байна.
Лидия Федотова эстафетнэ урилдаануудта хоёр алтан медаляар шагнагдажа, Алас Дурнын федеральна тойрогой суглуулагдамал командада түрүү һуури эзэлхыень туһалаа.
“Нүхэсэлэй эстафетэдэ” Москвагай, Кемеровын ба Татарстанай басагадаар “Берёзка” команда байгуулжа, 1-дэхи һуури эзэлээ.
Автор: Борис БАЛДАНОВтамир   фото: Анна ОГОРОДНИК Январиин 30, гарагай 2, буряад-монгол литээр 9.
Бальжиниматай (Сог буянтай) үдэр амиды ба нүгшэһэнэй ямаршье үйлэдэ һайн.
Энэ үдэр Синпүн гэхэ мэтэ газарай бусад эзэдэй байбашье, али үгышье һаа, согто хутаг, буян болохо.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр эмнэлгэ эхилхэгүй.
Харгыда гарахада, урда зүг руу муу, бэшэ зүг руу - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – үбшэн хүрэхэ.
Январиин 31, гарагай 3, буряад-монгол литээр 10.
Дашиниматай (Үлзытэй) үдэр – амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ һайн.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, урьһалхада, үрэһэ тарихада һайн.
Суглаа зарлахагүй, шухала уулзалга эмхидхэхэгүй.
Энэ үдэр харгыда гарахада муу, илангаяа баруун зүг руу.
Морин, могой жэлтэнэй урагшатай үдэр, хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – эршэ хүсэндэ.
Февралиин 1, гарагай 4, буряад-монгол литээр 11.
Амгалан байдалай, мориной хэшэг даллага абахада, һайн үдэр.
Энэ үдэр гоёходо, шэнэ хубсаһа үмдэхэдэ, зүүбшэ зүүдхэл зүүхэдэ, хатар наада эмхидхэхэдэ, хурим түрэ наадахада, баярта ушараа тэмдэглэхэдэ, шэнэ тушаал эзэлхэдэ, гэр бүлэ шэнээр байгуулхада һайн.
Энэ үдэр олзын хэрэг эрхилхэгүй.
Харгыда гарахада, баруун зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – эрхэтэн хурса болоно.
Февралиин 2, гарагай 5, буряад-монгол литээр 12.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр һанаһан хэрэгүүд түргэн дундаа бүтэхэ, зарга шиидхэхэдэ, эблэрхэдэ, холын замда мордоходо, нүүхэдэ һайн.
Олзын хэрэг эрхилхэгүй.
Харгыда гарахада, баруун зүг руу муу, бэшэ зүгүүд руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – үбшэндэ.
Февралиин 3, гарагай 6, буряад-монгол литээр 13.
Амгалан тайбанай, хониной хэшэг даллага абахада, һайн үдэр.
Энэ үдэр гоёходо, шэнэ хубсаһа үмдэхэдэ, зүүбшэ зүүдхэл зүүхэдэ, хатар наада эмхидхэхэдэ, хурим түрэ наадахада, баярта ушараа тэмдэглэхэдэ, шэнэ тушаал эзэлхэдэ, гэр бүлэ шэнээр байгуулхада һайн.
Хүүгэдэй шухала хэрэгүүдые эрхил- хэгүй, түрэһэн үдэрыень тэмдэглэхэгүй, гэрһээ холо эльгээхэгүй.
Харгыда гарахада, зүүн зүг руу муу, бусад зүг руу гэмгүй.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – жаргалда.
Февралиин 4, гарагай 7, буряад-монгол литээр 14.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Энэ үдэр гарза гаража, хулгай дээрмэ тохёолдожо болохо.
Хурим түрэ наадахагүй, эмнэлгэ эхилхэгүй, сэрэг хүдэлгэхэгүй, заргалдахагүй - юрэдөөл, шухала хэрэгүү- дые эхилэлтэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр - һэргэг байха хэрэгтэй.
Үһэеэ абхуулхада – эд бараан, адуу мал арьбажана.
Февралиин 5, гарагай 1, буряад-монгол литээр 15.
Эдеэнэй, баялигай, малай хэшэг даллага абахада, хии мориёо хиидхэхэдэ, эхилһэн хэрэгүүдээ дүүргэхэдэ, һуралсал эхилхэдэ, һайн үдэр.
Түрэл гаралнуудтаяа найрлахагүй.
Энэ үдэр харгыда гарахада, урда зүг руу муу, бэшэ зүг руу гэмгүй.
Луу жэлтэнэй урагшатай, һайн үдэр.
Үһэеэ абхуулхада – үлзытэй, гэбэшье һүнэһэн толгойдоо оршоно, болгоомжолхо шухала.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  фото: Александр Махачкеев Александр Оширов и Мария СахъяноваАлександр Иванович Оширов - один из сыновей Ивана Анатольевича и Агафьи Владимировны, прожил короткую, но яркую и насыщенную жизнь.
Учащийся 7 класса Иркутского промышленного училища, в конце 1917 из-за конфликта с преподавателями оставил учёбу, но весной 1918 сдал экстерном выпускной экзамен.
Учился в Томском технологическом институте, студент КУТВ (на 1930).
Весной 1919 был призван в армию Колчака и этот факт сыграет свою роль в его дальнейшей судьбе (Письмо из Центральной Контрольной Комиссии РКП (б) с грифом «Совершенно секретно» за факсимильной подписью Е. Ярославского о том, что «В ЦКК имеется обвинительный материал против Вас (А. И. Оширова) в отношении белогвардейского прошлого (при Колчаке).
1925 г. С декабря 1919 года он член ВКП(б).
С 1920 г. ,  председатель Курумчинского хошунного исполкома,  пред.
Селенгинского аймачного исполкома, пред.
Эхирит-Булагатского аймачного исполкома, зав. земельным отделом Монголо-Бурятской АО РСФСР (1923), зам. НКВД Бурят-Монгольской АССР (08?
1923-10.
1923); нарком земледелия БМАССР, член КК Бурят-Монгольского обкома ВКП(б), заместитель председателя Бурятского ученого комитета.
Решением бюро Буробкома от 18.
12. 1928 г. подвергнут критике за статью «К вопросу о классовых и национальных моментах в партийном и советском строительстве», снят с должности и откомандирован  в распоряжение ЦК ВКП(б).
Затем сотрудник разведки в Китае, но официально  он работал в полпредстве СССР.
Во имя «Бури над Азией»Александр Оширов был членом Коминтерна.
Эта международная организация объединяла коммунистические партии различных стран в 1919—1943 годах.
Как говорил Владимир Ленин: «Союз рабочих всего мира, стремящихся к установлению Советской власти во всех странах».
В основе её деятельности лежала идея Льва Троцкого о «перманентной», «мировой революции», а значит предполагала подпольную работу  в «наиболее слабых звеньях» в тогдашней цепи капитализма.
Одним из перспективных направлений был Китай, который в очередной раз переживал эпоху нестабильности после того, как в 1912 был объявлен эдикт об отречении малолетнего императора Пу И. Из-за политической раздробленности, борьбы группировок и экономической отсталости страны, её будущее было под вопросом.
И этим не замедлил воспользоваться Коминтерн.
В качестве проводников своих идей он активно использовал бурятских большевиков.
Однако, в деле создания Народно-Освободительной  Армии Китая (НОАК), вероятно, участвовала военная разведка  Красной Армии, привлекавшая военспецов.
Одним из них был Николай Махачкеев, поручик и кавалер трёх георгиевских крестов за участие в первой мировой войне и активный участник Гражданской войны в Сибири.
А с 1921 года по 1928 гг. он находился в секретных командировках в Китае, в качестве военного советника при организации Народно-Освободительной  Армии Китая (НОАК).
В материалах о миссии военных советников СССР Н. Махачкеев упоминается с группой некоего Зимина.
Вернувшись из Китая в 1927 г. , он работал в китайских лагерях под  Москвой.
Другим агентом из бурят была большевичка Мария Сахъянова.
В Китай она была направленна в сентябре 1920 года, с фальшивым паспортом на имя Марии Александровны Трубачеевой.
В Пекине и Шанхае Сахьянова (клички «Бурятка», «Маруся») влилась в состав нелегальной группы Григория Войтинского (советский политический деятель, учёный китаевед, первый представитель Коминтерна в Китае).
Официально она пребывала в качестве «жены» другого посланца Коминтерна Ивана Мамаева, но, на самом деле,  была причастна к созданию компартии Китая.
Александр Оширов также работал  разведке Коминтерна (Удостоверение А. И. Оширова о том, что он является референтом Восточного отдела Коминтерна.
1925 г. Которая, как считает историк и журналист Сергей Басаев стала новым явлением в мировой практике шпионажа, традиционно опирающегося на «платных» агентов.
«Структуры Коминтерна же, этой глобальной большевистской паутины, окутавшей собой весь мир, в начале своей деятельности состояли из агентов-фанатиков, отличавшихся неподдельной преданностью и работавших «за идею».
Такой была и жена Оширова - Мария Сахьянова.
Однако, и цели у Коминтерна отличались от целей классических шпионов (сбор  секретной информации).
Чем же Оширов занимался в Китае?
Совершенно секретноВ 1994 г. вышла статья американского историка Кристофера Атвуда на английском языке в сборнике Opuscula Atlantica, Studies on East Asia, volume 19, Cristofer Atwood «A. I. Oshirov (1901 – 1931) A Buriat Agent in Inner Mongolia» (А. И. Оширов - бурятский агент во Внутренней Монголии).
А в книге «Восточная звезда» приведена статья «Очирын Намсрайжав – несбывшееся счастье Льва Гумилёва», где написано об архиве А. И. Оширова: «Судьба же Александра Ивановича Оширова, брата Намсрайжав, на мой взгляд, требует отдельной книги.
Его архив был недавно выставлен на аукцион Домом антикварной книги в Никитском…»
В ней  приведён перечень документов под грифом «Совершенно секретно» о разведывательной работе Оширова в Китае:- Документ с грифом «Секретно» об освобождении т. Оширова от исполнения обязанностей представителя ИККИ (Исполнительный Комитет Коммунистического Интернационала) во Внутренней Монголии (по болезни) с откомандированием его в распоряжение ЦК ВКП (б).
1927 г. ;- Документ с грифом «Совершенно секретно» касательно организационного плана и ориентировочных денежных расчетов по разведывательной  операции на территории Внутренней Монголии.
Подписан А. И. Ошировым.
2 л.
1931 г. ;- Донесение ЦК НРП Внутренней Монголии от А. И. Оширова с грифом «Совершенно секретно» касательно положения дел в Китае.
Б. г. ;- Две тетради записей А. И. Оширова касательно положения дел в Китае.
1926 г. ;- Заграничный паспорт на имя А. И. Оширова с многочисленными визами.
1925 г. В перечне есть ещё ряд других важных документов.
Их содержание, как и вышеперечисленных, неизвестно нам.
Но, в тот период часть Внутренней Монголии входила в состав Маньчжоу-Го (под контролем милитаристской Японии), а другая часть была независима от Китайской республики.
Это была зона фронтира, анархии и рая для авантюристов и шпионов всех мастей.
И судя по перечисленным документам Александр Оширов занимался там не столько партстроительством, а сколько классическим шпионажем.
Не случайно он близко общался с видными партийными, государственными и военными деятелями СССР и других стран.
Его сестра Инна Ивановна Оширова вспоминает в книге «Восточная звезда»: «Также к нам приезжал командарм Блюхер с Дальнего Востока» (с. 50).
«Часто заходил к нам Григорий Наумович Войтинский…»
(Там же).
«Брат мой, Александр, работал в Коминтерне, недалеко от Манежа, и я знала многих коммунистов, таких как японский коммунист Сэн Катаяма, также Ван Мина и других коммунистов Китая» (с. 53).
В 1931 году он был убит в Китае.
Ему было всего 30 лет.
Одна из версий, что это дело рук японской разведки.
Назревал конфликт на Халхин-Голе…Супруги революционерыВ бурятской исторической литературе факт замужества Сахъяновой за Александром Ошировым  малоизвестен.
Хотя в её биографии в Википедии он указан в качестве супруга.
К тому же Мария Сахьянова сохранила одно из писем актера Валерия Инкижинова.
В октябре 2019 года это письмо продюсеру фильма «Потомок Чингисхана» Александру Ивановичу Оширову вернулось в Улан-Удэ и попало в руки галерейщика Льва Бардамова.
Как это письмо оказалось у Марии Сахъяновой?
Конечно, архив мужа остался у неё после его трагической смерти.
Оширов постоянно находился в разъездах, поскольку одновременно занимался самыми разнообразными вещами.
Был в том числе фотографом, продюсером к/фильма «Потомок Чингисхана» и публицистикой, автором ряда статей по национальному вопросу в СССР.
Он сыграл большую роль в судьбе сестренки Инны (Очирын Ина-Намсрайжав), которая и оставила в своей книге «Восточная звезда» убедительные свидетельства его брака с Марией Сахъяновой.
Инна Ивановна вспоминает о ней: «…была целеустремлённым и холодным человеком с твёрдыми революционными принципами.
И мама писала, что она была очень одинока и несчастлива после смерти брата.
Мама больше никогда не виделась с женой брата, встречалась лишь с Ларисой Сахъяновой, первой профессиональной бурятской балериной, народной артисткой СССР во время её гастролей в Монголии.
Родителей Ларисы, кажется, арестовали, и она воспитывалась в семье тёти М. М. Сахъяновой и маминого брата Александра» (с. 20)….
«В коммунистической партии большевиков шла полемика, готовились к чистке партии 1929 г. , и жена моего брата Сахъянова Мария Михайловна посылала меня с какими-то документами к видным марксистам…(с. 54).
Продолжение следуетАвтор: Александр МАХАЧКЕЕВФото: Александр Махачкеев  фото: Из архива Оюнтуя Алымбаевой Совсем недавно в Индии завершились традиционные, зимние буддийские учения Его Святейшества Далай ламы XIV.
На них побывала наша коллега из ИД «Буряад үнэн» Оюнтуя Алымбаева.
Она опытная паломница, и это было её третье путешествие в страну Будды.
- Чем отличались они от прошлых встреч с Его Святейшеством?
Что нового как буддистка вы почерпнули из этой поездки?
- Да, мне три раза посчастливилось участвовать в дарованных учениях в Индии.
Первые два учения, которые я посетила, проходили в городе Дхарамсала, где находится резиденция Далай ламы.
Последние учения - в Бодхгае длились 4 дня: с 29-го декабря по 1-е января.
В первые дни Его Святейшество комментировал сочинение великого индийского мыслителя, основателя школы мадхьямика, Нагарджуны - «Толкование бодхичитты».
На третий день он даровал благословение Двадцать одной Тары.
В четвертый, заключительный день, 1 января 2023-го года, Далай ламе поднесли молебен о его долголетии, после которого он обратился к слушателям со словами: «…Лично я полон решимости и дальше служить Дхарме Будды, особенно тибетской буддийской традиции, пока мне не исполнится, по меньшей мере, 100 лет».
Интересно, что на этих учениях Далай лама поделился тем, что его посетило ясное и четкое видение Будды Шакьямуни, он сказал: «.
Будда одобряет мои действия и мою практику.
На алтаре перед Буддами было много подношений, среди которых была шоколадка.
В моем видении Будда взял эту шоколадку и преподнес мне.
Получается - в Бодхгае среди нас был сам Будда Шакьямуни?
В Бодхгае всегда принимает участие большое количество людей, так как именно здесь принц Сиддхартха Гаутама стал Буддой - достиг Пробуждения.
Считается, что все 1 000 Будд, которые придут на нашу Землю, достигнут Просветления именно в Бодхгае!
Сам Далай лама во время учений очень часто повторял, что учения проходят в особом месте.
В этот раз приехало более 65 тысяч человек из 80-ти стран мира.
Несмотря на это, давки и столпотворения не было.
Все проходило спокойно и размеренно.
Каждый день до начала учений мы проходили через контрольный пункт, в целях безопасности у нас осматривали личные вещи, поскольку было запрещено проносить средства связи и другую технику.
Поэтому, на мой взгляд, организация учений была на высоком уровне!
Кроме того, всех нас ежедневно угощали вкусным горячим чаем и ароматными лепешками!
Бодхгая - небольшой городок, в гостиницах может и не было мест, но все были устроены, а многочисленные кафешки работали без перебоев - все гости были накормлены.
- Оюнтуя Евгеньевна, вы поехали с группой или индивидуально?
Как лучше ехать?
В одиночку или с группой?
- Так как у меня был опыт предыдущих поездок, я поехала индивидуально, с двумя подругами.
Но если у кого-то поездка в первый раз, или если есть сомнения, то лучше, конечно, ехать в группе.
Так как дорога дальняя – это будет безопаснее и спокойнее.
- Какие цели вы ставили на этот раз, и получилось ли всё так, как вы планировали?
Вы заранее готовились к поездке?
- Основная цель была посетить учения Далай ламы именно в Бодхгае, месте, в котором стремятся побывать буддисты со всего мира.
Я мечтала побывать и в Непале.
Каждый раз по тем или иным причинам поездки откладывались.
Но на этот раз решение было принято спонтанно, неожиданно – буквально за 2-3 дня.
Может, потому что, как принято говорить у буддистов, – карма сработала.
- Какой у вас был маршрут на этот раз?
- В общей сложности маршрут составил 20 дней.
Сначала мы полетели через Дели в самую высокогорную страну Непал, которая расположена между Индией и Китаем.
Остановились в столице Непала – городе Катманду, в гостинице в трех минутах ходьбы от одной из крупнейших ступ в мире - ступы Боднатх, говорят, что в самой ступе хранятся мощи Будды Кашьяпы, который пришел в мир до Будды Шакьямуни, также родившегося в Непале.
Здесь же посетили самую древнюю в мире ступу Сваямбунатх.
Но основной целью поездки в Непал было Лумбини, место, где царица Майа Деви – жена царя Шуддходаны родила принца Сиддхартха Гаутаму, будущего Будду.
После мы поехали в город Покхару, где расположены одни из самых высоких вершин планеты – горы Даулагири, Аннапурна, Манаслу.
И теперь я думаю: «Интересно, есть ли взаимосвязь между тем, что здесь расположены самые высокие вершины мира и тем, что именно здесь родился Будда? »Затем мы снова вернулись в Дели, чтобы отправиться в Бодхгаю.
Прибыв на место за 3 дня до начала учений, нам посчастливилось побывать:- в городе Варанаси, расположенном на берегу реки Ганг.
Известно, что в местности Сарнатх, расположенном близ Варанаси, в Оленьем парке, Будда Шакьямуни после 49-ти дней молчания после Пробуждения повернул Первый Поворот Колеса Учения о Четырех Благородных Истинах; - в Раджигире посетили вершину горы Коршунов – место, где Будда сделал Второй Поворот Колеса учения - о пустотности; - в месте, где деревенская девушка Суджата преподнесла рис Будде; - в пещере Махакалы (Гомбо Сахюсана); - в Нала́нде — буддийском университете и монастырском комплексе, существовавшем в V—XII веках и многих других местах.
- Пришлось ли преодолевать какие-то трудности?
Например, как вы пережили ночной холод в гостиницах?
Антисанитарию?
- Да, небольшие трудности были поначалу.
Может, Индия и считается теплой страной, но тем не менее, там тоже бывает зима.
В тех местах, где я побывала, отсутствует такое понятие как отопление.
Днем, когда светит солнце - тепло, как только оно уходит – сразу чувствуется прохлада, а в гостиницах - холодно.
В первую ночь я проснулась от того, что мое тело немного дрожало от холода, хотя я была тепло одета.
Чтобы согреться, я использовала фен, которым я нагревала воздух под покрывалом.
Но тем не менее, я потихоньку привыкла, приспособилась.
Получается, можно жить и без отопления при температуре в 5-10 градусов тепла.
Также у меня были проблемы с питанием, но больше из-за специфической индийской кухни, большого количества перца и других острых приправ приходилось ограничивать себя в еде.
- Что вы можете сказать о финансовой стороне поездки?
- На самом деле, поездка в Индию требует определенных финансовых накоплений, поскольку затраты на авиаперелеты высокие по маршруту Москва -Дели-Москва в зависимости от выбранной авиакомпании.
- Что-то особенное вы прочувствовали?
Какие-то переживания, новые мысли?
- Меня до глубины души трогает каждая встреча с Его Святейшеством Далай ламой.
Я знаю, что так бывает не только со мной, наверное, это происходит, потому что Далай лама является воплощением Боддхисаттвы Авалокитешвары.
Сам Далай лама часто признается, что у него особая связь с Буддой Арья Балой, что он является представителем тела, речи и ума Авалокитешвары.
- Что вы чувствуете после завершения поездки?
- Спокойствие, умиротворение, необыкновенную легкость в душе и в теле.
- Поедете ли вы снова?
- Если появится возможность снова встретиться с Буддой Сострадания – Арья Балой Авалокитешварой, я, конечно же, буду очень счастлива.
-  - Оюнтуя Евгеньевна, подытожьте, пожалуйста, вкратце ваш личный опыт паломницы…
- Лично для меня посещение таких Великих мест очень интересно, познавательно и волнительно: хочется успеть понять каким образом Буддам удалось достичь Просветления, как же все это происходило и по мере наших скромных сил и возможностей пытаться следовать по пути, указанному ими….
Ведь согласно буддийскому учению, мы не знаем, что нас ждет завтра, и наступит ли оно – это завтра.
В заключении хочу выразить благодарность гостеприимному индийскому народу, организаторам, а также Бему Митруеву за отличный перевод.
Автор: Александр МАХАЧКЕЕВФото: Из архива Оюнтуя Алымбаевой  фото: Анна ОГОРОДНИК Февралиин 6, гарагай 2, буряад-монгол литээр 16.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр амидаралай хүсэн һуларна, эхилһэн хэрэгүүд муу хойшолонтой; илангаяа эмнэлгэ эхилхэгүй, гэрэй һуури татахагүй, гэр бараа заһабарилхагүй, зөөлгэхэгүй.
Энэ үдэр харгыда гарахада муу, илангаяа баруун зүг руу.
Нохой жэлтэндэ һанаһанаа бүтээ- хэдэ, урагшатай гараг; хонин жэлтэнэй буянай үдэр.
Үһэеэ абхуулхада – үбшэн хүрэхэ.
Февралиин 7, гарагай 3, буряад-монгол литээр 17.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр амидаралай хүсэн һуларна, эхилһэн хэрэгүүд муу хойшолонтой, илангаяа эмнэлгэ эхилхэгүй, бэриин хэрэг үйлэдэхэгүй.
Энэ үдэр харгыда гарахада,баруун зүг руу муу, бэшэ зүг руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – зүһэ шарай муудаха.
Февралиин 8, гарагай 4, буряад-монгол литээр 18.
Амгалан байдалай, мориной хэшэг даллага абахада, һайн үдэр.
Энэ үдэр амидаралай хүсэн һуларна, эхилһэн хэрэгүүд муу хойшолонтой, илангаяа эмнэлгэ эхилхэгүй, наһа барагшые хүдөөлхэгүй.
Энэ үдэр харгыда гарахада муу, илангаяа зүүн зүг руу.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – гарза гараха.
Февралиин 9, гарагай 5, буряад-монгол литээр 19.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр һанаһан хэрэгүүд түргэн дундаа бүтэхэ, һуралсалай хэрэгүүд урагшатай.
Наһа барагшын хэрэг үйлэдэхэгүй.
Харгыда гарахада, зүүн зүг руу муу, бэшэ зүгүүд руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – һайн нүхэртэй ушарха.
Февралиин 10, гарагай 6, буряад-монгол литээр 20.
Амгалан тайбанай, хониной хэшэг даллага абахада, һайн үдэр.
Энэ үдэр гарза гаража, хулгай дээрмэ боложо болохо; шухала хэрэгүүдые, илангаяа эмнэлгын аргануудые эхилхэгүй, суглаа зарлахагүй, шухала уулзалга эмхидхэхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – үлэсхэлэндэ, ангалгада.
Февралиин 11, гарагай 7, буряад-монгол литээр 21.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Тэрсүүд үдэр нүүхэ ба бэриин үйлэ, хүдөө гаргаха гэхэ мэтые тэбшэхэ.
Энэ үдэр гарза гаража, хулгай дээрмэ тохёолдожо болохо - шухала хэрэгүүдые эхилэлтэгүй, эмнэлгэ эхилхэгүй, айлшадые урихагүй.
Энэ үдэр харгыда гарахада, урда зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ ураг- шагүй үдэр, һэргэг байха хэрэгтэй.
Үһэеэ абхуулхада – халдабарита үбшэндэ.
Февралиин 12, гарагай 1, буряад-монгол литээр 22.
Эдеэнэй, баялигай, малай хэшэг даллага абахада, хии мориёо хиидхэхэдэ, эхилһэн хэрэгүүдээ дүүргэхэдэ һайн, һуралсал, болбосоролой хэрэ- гүүд урагшатай.
Олзын хэрэг эхилэлтэгүй.
Түрэл гаралнуудтаяа найрлахагүй.
Энэ үдэр харгыда гарахада муу, илангаяа баруун зүг руу.
Луу жэлтэнэй урагшатай, һайн үдэр.
Үһэеэ абхуулхада – эдеэ ундан элбэгжэхэ, гэбэшье үбшэн хүрэжэ болохо.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай Үндэһэтэнэй номой санда баяр ёһололой оршон байдалда Буряадай түрүү соёлшодто шангууд барюулагдаа.
Эндэ ганса Буряадай ниислэлэй  театрнуудай, ансамбльнуудай эрхимүүд урмашуулагдаа бэшэ, мүн холын хүдөө нютагуудай соёлой ажалшадай хайра шагналда хүртэһэниинь һайшаалтай.
- Соёлой һалбариин бүхы хүдэлмэрилэгшэдтэ доро дохиноб.
Танай хэжэ байһан ажал хэрэг сэгнэшэгүй - Буряадайнгаа бүхы ажаһуугшадые баярлуулна гээшэт.
Тиимэһээ хүн бүхэн таанадые амаршалжа байна, - гэжэ Буряад Уласай соёлой сайд Соёлма Дагаева хэлээ.
“Соёлой түрүү-2022” гэһэн гол шанда 7 хүн хүртэһэн байна.
Бусадай дундаһаа нэн түрүүн Мухар-Шэбэрэй аймагай соёлой болон аяншалгын таһагай хатарай багша Ирина Толматовае нэрлэмээр.
Г. Цыдынжаповай нэрэмжэтэ Оперо болон баледэй театрай уран һайханай хүтэлбэрилэгшэ Владимир Рылов ба ахамад уран зурааша Алексей Амбаев, Н. Бестужевай нэрэмжэтэ Ород театрай зүжэгшэн Надежда Разуваева баһал түрүүшүүлэй тоодо ороо.
Буряадай гүрэнэй архивай захирал Бутит Жалсанова, 11-дэхи десантна сэрэгэй оркестрэй дуушан Дарима Цырендондопова, хотын болон уласай хэмжээ ябуулгануудые хүтэлэгшэ Оксана Лушникова гэгшэд мүн лэ “Соёлой түрүү” гээд нэрлэгдээ.
- Соёлшод намайе дахинаа гайхуулба.
Иимэ үндэр нэрэ зэргэдэ хүртэхэб гэжэ оройдоошье һанаагүйб.
Буряад, ород арадай үри һадаһамби гэжэ урмашажа байнаб.
Харагшадаа баясуулхын түлөө сүүдхын туршада 25 час хүдэлһэнэймнай үрэ дүн боложо үгэнэ, - гэжэ Владимир Рылов баяраа мэдүүлээ.
Үнгэрһэн долоон хоногой эсэстэ гүрэн дотор соёлой һалбариин хүдэлмэрилэгшэд һайндэрөө тэмдэглэбэ.
Буряад Уласай соёлой сайд Соёлма Дагаева дүн согсололгын тоосоо бариһан байна.
Урмашамаар дүнгүүдФедеральна болон уласай һанһаа соёлой һалбарида мүнгэн ехээр һомологдожо эхилээ.
Тиигэһэнэйнь ашаар 2017 онһоо 2022 он хүрэтэр Буряадай дэбисхэр дээрэ соёлой 16 байшан баригдаа.
106 соёлой байшан, хүүгэдэй урлалай 9 һургуули, аймагуудай 2 музей заһабарилагдаа.
Буряад Уласай 100 жэлэй ойтой дашарамдуулан, Улаан-Үдын бүхы театрнууд заһабарилагдажа, хүн зоноо угтан абана.
Харин 2022 ондо “Үльгэр” театрай байшан шэнэлэгдэжэ эхилэнхэй.
Аймагуудта болон Улаан-Үдэ хотодо модельнэ 12 номой сан үүдэеэ сэлижэ, шэнэ оньһон техникээр, саарһан болон электрон  номуудаар хангагдаа.
Хүүгэдэй урлалай ба соёлой һуралсалай гуламтануудта, 200 гаран соёлой байшанда хубсаһа хунар, хүгжэмэй зэмсэгүүдые абахын түлөө мүнгэн һомологдоо.
- Холын хүдөө нютаг нугануудта соёл хүгжөөхэ талаар анхарал ехээр хандуулнабди.
Һүүлэй жэлнүүдтэ 5 автоклуб бэлэглээбди.
15 кинотеатр, виртуальна концертнэ залнууд нээгдээ.
Иимэ һэльбэн шэнэлэлгые, һайн тээшээ һэлгэлтые хараһан арад зон соёлой гуламтануудта эдэбхитэйгээр ябажа эхилээ.
Хүдөөдэмнай соёлой байшангууд одоошье нютагай шэмэг, хүн зоной сугларха газар боложо байһандань баярламаар, - гэжэ Соёлма Дагаева тэмдэглэн хэлэнэ.
Соёлой бүхы гуламтанууд жэлэй хугасаада 13 гаран сая хүниие хангаха түсэбтэй байһан аад, энэ тоонь үнэн дээрээ 18 сая хүрөө.
Мүн тиихэдэ “Пушкинска картаар” эдиршүүл хангагдана.
Энэ талаараа Буряад Улас бусад можо хизаарнуудһаа үлүү урид ябана гээшэ.
Һүүлэй жэлдэ Ород гүрэнэй артистнууд, зүжэгшэд Буряадта олоор тоглолто харуулдаг болоһониинь эли.
“Алтан баг” гэһэн эгээл мэдээжэ театральна урилдаанда хабаадаһан түрүү табан театр зүжэгүүдээ Улаан-Үдэдэ харуулаа, 6 мянга 500 гаран хүн бүхэдэлхэйн зүжэгэй баялигуудтай танилсаа.
Хэгдэхэ ажал үшөө ехэГараад байгаа 2023 ондо соёлой һалбарида һэлгэлтэнүүд үргэлжэлхэ.
Бабушкин хотодо соёлой талаар хүгжэлтын түбэй, Бичура һууринда хүүгэдэй урлалай һургуулиин байшанай барилга дүүрэхэ.
“Соёл” гэһэн үндэһэн түсэлдэ оролсоһон хүдөөгэй соёлой үшөө 7 байшан, аймагуудай 2 музей, хүүгэдэй урлалай 2 һургуули заһабарилагдахаар түсэблэгдэнэ.
Модельнэ номой сангууд, виртуальна концертнэ зал байгуулагдаха.
Музей, театрнуудаа шэнэ оньһон техникээр хангалга заал һаа үргэлжэлхэ.
Энэ хэрэгтэ мүнгэн һомолоотой.
“Хүдөө нютагай хүгжэлтэ” гэһэн гүрэнэй программын ёһоор соёлой 7 байшан заһабарилагдаха, соёлой нэгэ байшан баригдажа эхилхэ.
Иигэжэ гүрэнэй түсэлнүүдтэ оролсожо, ажалаа ябуулнабди, - гээд, Соёлма Дагаева соёлой һалбариин түсэбөөр хубаалдана.
Хүдөөгэй эрхим соёлшод“Буряад Уласай соёлой габьяата хүдэлмэрилэгшэ” гэһэн хүндэтэ нэрэ зэргэдэ Евгения Рампилова хүртөө.
Тэрэ Хяагтын хүүгэдэй урлалай һургуулиин Алтайн таһагай хүтэлбэрилэгшэ юм.
Евгения Дашанимаевна Ехэ Нуга һууринда 9-дэхи класс дүүргээд, Улаан-Үдэ хотын П. Чайковскиин нэрэмжэтэ хүгжэмэй колледждо ороо һэн.
- Ятага дээрэ наададаг бүлэгтэ һурааб.
1998 ондо Алтайда хүдэлхэеэ ошоод, Зүүн Сибириин соёлой дээдэ һургуулида хажуугаарнь һурахаяа орооб.
Алтайн дунда һургуулида үхибүүд үсөөн, ехэнхинь бэлигтэй шадамар, хүгжэмдэ дуратайнууд.
Эгээл иимэ хүүгэдые суглуулжа, буряад арадай зэмсэгүүд дээрэ наадуулжа һургажа эхилээб.
Нэгэ багахан ансамбль байгуулжа, тоглолто хэһэн байнаб.
Энэмни дээдэ һургуулида гол шалгалтын хэмжээн боложо үгөө.
2006 ондо манай ансамбль «жэшээтэ» гэһэн нэрэтэй болоо.
2022 ондо 20 жэлэйнгээ ойн баярые тэмдэглэһэн байнабди, - гэжэ Евгения Рампилова хөөрэнэ.
Алтайда мүнөө Евгения Рампилова Жаргалма Баинова хоёр 17 үхибүүдтэй хүдэлнэ, буряад арадай ятага, иочин гэһэн зэмсэгүүд дээрэ үхибүүдые наадажа һургана.
Хүдөө һууринуудта хүдэлдэг соёлой хүдэлмэрилэгшэд мүн лэ шагналнуудта хүртөө.
Номой сангуудай эрхим хүдэлмэрилэгшэдэй тоодо Наталья Сультимова оролсоо.
Хориин аймагай Д. Жалсараевай нэрэмжэтэ түбэй номой сангай ахамад библиограф нютагтаа шэнэ модельнэ номой сантай болоһондоо баяраа мэдүүлнэ.
- Модельнэ библиотекэдэмнай шэнэ оньһон техникэ, гоё һайхан номууд олоор абтаһан байна.
Багахан кинотеатр нээгдээ.
Тиигэжэ манай гуламтада үхибүүд олоор ерэдэг болонхой.
Залуушуул һонирхожо кино харадаг, компьютер дээрэ наададаг.
Иимэ оршон байдалда бүри һайнаар хүдэлхэ дуран хүрэнэ, - гэжэ Наталья Сультимова хөөрэнэ.
Багша мэргэжэлтэй Наталья Бадмаевна 13 жэлэй саада тээ номой санда хүдэлхэеэ ерээ бэлэй.
Түрүүшын үдэрһөө һайн талаһаа өөрыгөө  харуулжа, удангүй номой сангай түрүү ажалшадай тоодо ороһониинь гайхалгүй.
- Манай Хориин аймагай “Удинская новь” сониной хуушан хуудаһануудые оцифровко хэһэн байнаб.
Тиигэжэ урданай  дугаарнуудые хүн зон гэрһээ компьютер дээрэ уншаха аргатай болоо.
Номой сангуудай хэрэглэдэг “Ирбис” программада өөһэдынгөө һонирхолтой бүтээлнүүдые оруулдагби.
Хажуугаарнь олон тоото хэмжээ ябуулга үнгэргэлгэдэ хабаадалсанаб, өөрөөшье эмхидхэхэ дуратайб, - гэжэ Наталья Бадмаевна хөөрэнэ һэн.
Энэ баясхаланта үдэр бүхы аймагуудай соёлой түлөөлэгшэд ямар бэ даа шанда хүртэжэ, үшөөшье ехэ үрэ дүнтэйгөөр саашаа хүдэлхэ эрмэлзэлтэйнүүд гэртээ бусаа.
“Буряад Уласай габьяата артист”,  “Буряад Уласай габьяата уран зурааша” гэһэн нэрэ зэргэнүүд соёлой хүдэлмэрилэгшэдтэ олгогдоо.
Автор: Борис БАЛДАНОВФото: Буряад Уласай соёлой яаманай гэрэл зурагуудсоёл уралигмэргэжэлтэ һайндэр  фото: авторай гэрэл зураг Буряадай эгээл урдын дасануудай нэгэн болохо Бэшүүрэй аймагай Хохюуртын дасан 1828-1829 онуудта баригдаhан.
1831 ондо тус дасанда хуулита эрхэ олгогдоhон түүхэтэй.
Галина Номогоновна үшɵɵ арба гаран жэлэй саада тээ Буряад Уласай гүрэнэй архивай ба М. Хангаловай нэрэмжэтэ Түүхын музейн дансанууд сооhоо тус дасанай үнгэрhэн сагай баримта хуудаhануудые оложо, хуушан монголhоо оршуулhан байна.
Мүнɵɵ тэдэнь «нара хаража», олониитые баярлуулба.
Шэнэ ном соо Хохюуртын дасанай тобшо түүхын зураглалнууд, барилгын hонинууд, шэрээтэнэрэй ба ламанарай намтарнууд болон жиндагууд тухай hонирхолтой мэдээнүүд үгтөө.
Жэшээнь, Сүүгэлэй дасанай Ганжарбын гэгээн Данзан Норбоевой Хохюуртын дасанда «Амгалантын дасан» гэжэ нэрэ үршөɵhэн байна.
Автор: Баярма БАТОРОВАФото: авторай гэрэл зурагдасанай түүхэ Агын нэмжээ талын уудамда түрэhэн ерээдүйн дуушан эдир наhандаа эжыгээ дахан, хүдөөдэ ая гангын хоншуу хангал соогуур, зунай тунга ногоон соо арадайнгаа дуунуудые шагнажа үндыгөө.
Шуhан соонь байhан энэ бэлиг талаан тиихэдэл эхи татан далижаа.
Дууша угай басаган эжытэеэ хурьга абахадаа тээгэлhээр, hургуулида мандолина дээрэ наадаhаар, Агын тойрогой, Шэтэ можын наадан-харалгануудта хабаадаһаар, уран бэлигээ элирүүлжэ, хуби заяагаа дуу хүгжэмтэй холбоо.
Чайковскиин нэрэмжэтэ хүгжэмэй училищиин багша Дамдин Шарапович Яхунаев Ага ошожо, бэлигтэй хүбүүд басагадые шэлэн абаhан байна.
Тэдэнэй тоодо Ешин-Хорло Гомбоин орожо, Улаан-Yдэдэ мэргэжэлтэ дуушанай замаар дабшаа.
Арадай дуу дуулаха гээшэ үнгэтэ шэрэ будагаар зураг зурахатай адли гээд хэлэhэн Ешин-Хорло Гомбоин хүгжэмэй училищи дүүргээд, удангүй Зүүн Сибириин соёлой институт эрхимээр түгэсхэжэ, дээдэ мэргэжэлэй энэл гуламтада 18 жэл соо хүдэлөө, тиин саашадаа Бүгэдэ буряадуудай соёл хүгжөөлгын эблэлдэ ажаллаа.
1980-яад онуудта «Уряал» ансамблиин, удаа дараалан «Тоонто» ансамблиин эхи табилсаhан габьяатай.
Тиигэжэ буряад үндэhэн соёл, ёhо заншал, урданай дуунуудые сахин хамгаалха, hэргээн хүгжөөхэ хэрэгтэ горитой хубитаяа оруулаа.
Хэр угhаа дамжан ерэhэн арадай дуунууд манай угсаатанай уран бэлигэй баялиг юм.
Дээдэ үеын зон дуу андалдаанай аргаар харилсажа, шоглон хэлсэжэ, сэсэн мэргэнээ гэршэлдэг байhан гэхэ.
Yлгын дуунhаа эхилжэ, түрэл арадайнгаа уянгата дуунуудые хүн шагнабал, сэдьхэлээрээ арадайнгаа заншал, абари зан ойлгохо, мэдэрхэ болоно.
Ешин-Хорло Гомбоин зохёохы замдаа түрэл арадаа түлөөлжэ, орон дотор, хари гүрэнүүдээр абьяас бэлигээ гэршэлээ, хажуугаарнь арадай дуунуудые шэнжэлэн үзэжэ, миндаhан дээрэ бэшэжэ, хоёр диск гаргаһан.
1992 онhоо гүрэнэй «Бадма сэсэг» гэhэн хатарай ансамбльда хүдэлжэ, арадай дуунуудай онсо маягые эдиршүүлдэ, залуушуулда заажа эхилhэн.
Угсаатанайнгаа энэ гайхамшаг уран бэлигые hэргээхэ, удаадахи үенүүдтэ гамтайгаар дамжуулха хүсэлтэй багша соёл урлалай колледждо багшалhан.
Цыден-Еши Бимбаев, Валентина Наханцакова, Хэшэгто Бодиев болон бусад мүнөө мэдээжэ дуушад - Ешин-Хорло Гомбоинай шабинар болоно.
Багшалхадаа зарим сагта гүн ухаанайшье, зарим сагта оршуулгыншье талаар хэшээлнүүдые хэхэ баатай болодогоо дуушан хэлээ һэн.
Буряадай арадай артист Ешин-Хорло Гомбоин Бүхэроссиин, уласхоорондын олон харалгануудай лауреат, Ирак, Франци, Германи, Монгол болон бусад гүрэнүүдээр арадай аман зохёолой фестивальнуудта амжалта түгэс хабаадаhан золтой.
Үе сагай hэлгээн соогуур арадайнгаа аянга сэдьхэл соогоо бөөмэйлэн найжалаад, дам үргэдхэжэ, арад соогоо дэлгэрүүлхэ хүсэлтэй дуушан дуунда дуратайшуулые суглуулжа, арадай дуунуудые дуулажа hургадаг, «Хадаг» гэhэн арадай дуунай hургуули нээhэн.
«Арадайнгаа уянгата дуу таталуулхадаа, бурханай ном табиhан- тай адли хэрэг бүтээнэш», - гээд, ламхай Ешин-Хорло Гомбоинда нэгэтэ хэлэhэн байна.
Тэрэ үгэнүүдыень дуушан наhан соогоо хадуужа, арадайнгаа баялиг нангинаар сахижа ябаал даа.
Арад олоной сэдьхэлдэ аялгата һайхан дуунуудынь хэтэдээ үлэхэ!
Тэрэ хуулида Буряад Уласай Толгойлогшо Алексей Цыденов гараа табиба.
2022 ондо хүдөөгэй хүүгэдэй сэсэрлигүүдтэ, нэмэлтэ һуралсалай эмхинүүдтэ хүдэлжэ байһан багшанарта туһаламжа үзүүлэгдэхэ зорилготойгоор иимэ шиидхэбэри абтаба, - гэжэ Засагай газарай мэдээсэлэй албан дуулгана.
Тус түсэл бэелүүлхын түлөө уласай һанһаа 100 гаран сая түхэриг шэглүүлэгдэбэ.
Бүхыдөө 21 аймагай  һуралсалай эмхинүүдтэ мүнгэн хубаажа тараагдаһан байна.
Үнэхөөрөө, тус туһаламжа сэсэрлигүүдэй багшанарта, ажабайдалдань горитойхон нэмэри боложо үгэхэ ёһотой.
Һүүлэй үедэ хүдөөдэ хүдэлхэ мэргэжэлтэд ямаршье һалбарида дуталдана.
Дунда болон дээдэ һургуулинуудта һуража гараһан залуушуул мэргэжэлээрээ хүдэлхэ һэдэлгэгүй байна.
Иигэжэ дэмжэгдэжэ байгаа һаань, хүдөө нютагуудта ажаллаха залуу мэргэжэлтэд олошорхо бэзэ гэжэ найдамаар.
Автор: Булат БАДМАЕВФото: PixabayХүдөө аймагхүүгэдэй сэсэрлиг   фото: Буряад театр Александр Островскиин «Лес» (Ой – бур. ; наһанай хизаарлалта: 16+) гэһэн зохёолоор өөрынгөө табиһан зүжэгтэ Олег Юмов наадаа.
Тэрэнэй тайзан дээрэ гараагүй һаань, зүжэг харуулагдаха аргагүй байгаа бшуу.
- Түрүүн харуулагдахадаа, арад зониие хүлгүүлһэн тус зүжэг энэ удаа болюулагдаха гэжэ байгаа, - гээд, Буряад драмын театрай уран һайханай хүтэлбэрилэгшын олониитэтэй харилсаанай талаар туһалагша, сэдхүүлшэн Бато Багдаев хөөрэбэ.
– Бүхы биледүүдынь үнинэй худалдагдаһан байгаа, харин Милоновые наададаг зүжэгшэн ехээр үбдэшөө гэжэ зүжэгэй урдаханал мэдэгдээ.
Бато Багдаевай тэмдэглэһээр, зүжэг хараха гэжэ ерэһэн зониие голхоруулхагүйн тула найруулагша өөрөө тайзан дээрэ гараха гэжэ шиидээ.
Угайдхадаа бүхы зохёолыень сээжэлдэжэрхиһэн байгаа бшуу.
Найруулан табиһан ушарһаа зүжэгшэдэйнгээ хүдэлсэ бүхэниие мэдэһэниинь гайхалгүй.
Найруулагшын тайзан дээрэ гарахада, харагшад гайхаа гэлыгээшье һаа, ехэ дулааханаар тэрэниие угтаа.
Бато Багдаевай һанамжаар, Олег Юмов ялас гэмээр дүрэеэ бэелүүлжэ, сугларагшадые баясуулаа.
«Ой» гэжэ зүжэг Александр Островскиин түрэһөөр 200 жэлэй ойдо зорюулагдан табигдаа.
Энэ ой 2023 ондо тэмдэглэгдэнэ.
Зүжэгэй премьерэ 2022 оной декабрь һарада болоһон юм.
Фото: Буряад театр   фото: Анна ОГОРОДНИК Мартын 20, гарагай 2, буряад-монгол литээр 29.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр эм найруулхада, эмнэлгэ эхилхэдэ, угаалга хүүлэхэдэ, хурим түрэ наа- дахада, аралжаа наймаа ябуулхада һайн.
Наһа барагшадай хэрэг үйлэдэхэгүй.
Энэ үдэр харгыда гарахада, баруун зүг руу муу, бэшэ тээшэ - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – һүнэһэн зайлаха.
Мартын 21, гарагай 3, буряад-монгол литээр 30.
Амгалан байдалай, баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр шухала хэрэгүүдые эрхилэлтэгүй, эмнэлгэ эхилхэгүй, шэнэ гэр барихагүй, шорой шулуугаар барилгын ажал хэхэгүй, суглаа зарлахагүй.
Энэ үдэр харгыда гарахада, зүүн зүг руу муу, бэшэ зүг руу - гэмгүй.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – хэрүүл аман, тэмсэл дэлгэрхэ.
Мартын 22, гарагай 4, буряад-монгол литээр шэнын 1.
Амгалан байдалай, мориной хэшэг даллага абахада, һайн үдэр.
Энэ үдэр амидаралай хүсэн һуларна: шухала хэрэгүүдые хэлтэгүй, айлшадые урилтагүй, эмнэлгэ эхилэлтэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – наһан хорохо.
Мартын 23, гарагай 5, буряад-монгол литээр 2.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ “модон хохимой” үдэр буянай садан үйлэдэхые, ехэ тушаалай шэрээдэ гарахые, шэнэ ажалда орохые, сэрэг хүдэлгэхые, олзын хэрэг эрхилхые тэбшэхэ.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – хэлэ аман, хэрүүл тэмсэл дэлгэрхэ.
Мартын 24, гарагай 6, буряад-монгол литээр 3.
Дашиниматай (Үлзытэ), амгалан жаргалантай үдэр.
Амгалан тайбанай, хониной хэшэг даллага абахада, һайн үдэр.
Энэ үдэр шэнэ хубсаһа үмдэхэдэ, зүүбшэ гоёолто зүүхэдэ, хатар наада эмхидхэхэдэ, хурим түрэ наадахада һайн, баярта ушараа тэмдэглэхэ, шэнэ тушаал эзэлхэ, гэр бүлэ шэнээр байгуулха хэрэгүүд урагшатай байха.
Нарай хүүгэдэй хэрэг үйлэдэхэгүй, түрэһэн үдэрынь тэмдэглэхэгүй, гэрһээ холо эльгээхэгүй.
Харгыда гарахада, урда зүг руу муу, бэшэ зүг руу - һайн.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – эд бараан элбэгжэхэ, адуу мал үдэхэ.
Мартын 25, гарагай 7, буряад-монгол литээр 4.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Энэ үдэр гарза гаража, хулгай дээрмэ боложо болохо; шухала хэрэг, эмнэлгэ эхилхэгүй, сэрэг хүдэлгэхэгүй, заргалдахагүй.
Харгыда гарахада, баруун зүг руу муу, бэшэ тээшэ - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – нюур шарай һайжарха.
Мартын 26, гарагай 1, буряад-монгол литээр 5.
Энэ үдэр амгалан тайбанай, эдеэ унданай, баялигай, адуу малай хэшэг даллага абахада; аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, урьһалхада, үрэһэ тарихада һайн.
Түрэл гаралнуудтаяа найрлахагүй.
Энэ үдэр харгыда гарахада, баруун зүг руу муу, бэшэ тээшэ гэмгүй.
Луу жэлтэнэй урагшатай, һайн үдэр.
Үһэеэ абхуулхада – баялигта.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  фото: «Байгал» театр Һаяхана Алтайһаа бүлэг аяншалагшад имагтал «Азиин ялалзаа» хараха гэжэ зорижо ерээ.
«Азиин ялалзаан» - «Байгал» театрай эгээл үзэмжэтэй аад, мэдээжэ наадан юм.
Тэрэ Буряад оронһоо гадуур, холо ойрын олохон гүрэнүүдээр харуулагдаһан.
Хитад, Солонгос, Япони, Индонези, Тайланд болон Ази түбиин бусад орон нютагуудай соёлой онсо шэнжэтэй танилсуулһан түсэл юм.
Тус шоу 14 жэлэй туршада харуулагдажа, арад зондо аргагүй һайшаагдаа.
Элдэб һонин хатар наадан, дуу хүгжэм, айхабтар гоё хубсаһа хунар, үнэтэй сэнтэй шэмэг зүүдхэл харагшадай нюдэ баясуулдаг, сэдьхэл хужарлуулдаг.
Энэшье удаа «Азиин ялалзаанай» биледүүд наймаада гарамсаараа дууһашаһан юм.
Һүүлэй үедэ хүршэ можо нютагуудай ажаһуугшад тус шоу хараха гэжэ олоороо ерэдэг болонхой.
«Гайхалтай гоё! », «Амилха зуурамни үнгэршэбэ! », «Сэдьхэлни баяраар дүүрээ», - гэхэ мэтээр Алтайһаа бууһан айлшад үрдилдэн байжа мэдүүлнэ.
Фото: «Байгал» театр  Эгээл тиимэһээ һүүлэй гурбан жэлэй дүнгүүдээр тоосоо «Үльдэргэ» СПК-гай захирал Булат Будажанаев хэбэ.
Жэлһээ жэлдэ гаргаша ехэ болоно гэжэ тэрэ мэдээсээ.
Жэшээлхэдэ, МТЗ түхэлэй унаа 2012 ондо 680 мянгаар худалдан абаа һаа, 2021 ондо 1 сая 800 мянгаар абаһан байна.
Техникэ хуушарха, эмдэрхэ гэжэшье байна.
Ганса 2021 ондо 3 сая түхэриг хэмжээнэй запчастьнуудые абаабди гэжэ дуулгана.
Теэдшье мүнөөдэрэй орёо байдалда тус ажахы олзо оршотойгоор хүдэлхэ гэжэ оролдоно, саашадаа Буряадтаа түрүү ажахы болохо хараа түсэбтэй юм.
Илангаяа Хальмагай болон Үбэр Байгалай хизаарай эрдэмтэдтэй – Цырен Улюмджиевтэй, Бадма Базаронтой нягта холбоотойгоор ажалаа ябуулна.
Тэдэнэй туһаламжаар адуу малаа хэмэл аргаар олошоруулха хэрэг үндэр дээрэ табигдаа.
Жэшээнь, 1 хусаһаа абтаһан һалайгаар 100 эхэ хонидые үрэжүүлхэ аргатай юм.
Россиин можо нютагуудай ажахынуудай түрүү оньһон аргануудые Булат Будажанаев СПК-даа нэбтэрүүлнэ.
Тиигэхын тулада тэрэ өөрөө Алтай,  Яхад, Тыва, Хакаси болон Хальмаг Уласуудаар ябажа харана.
Жэшээнь, үбэлэй хүйтэндэ халаагдаһан уһаар үхэр малаа уһална.
200 литр уһа нэгэ доро халаагаад урдахуулна.
Бүлеэн уһа ууһан мал тобир тарган ондо ороно ха юм.
Үшөө тиихэдэ үбһэ тэжээлээ адуу малай дураараа дэбһэхэгүйн тулада мүн лэ оньһон арга хэрэглэгдэнэ.
Эдэ бүгэдые хүдөө ажахын болон эдеэ хоолой сайдай орлогшо Булат Цыренжапов гүүртэнүүдээр ябажа хараад, үндэрөөр сэгнэбэ.
Хүдөө ажахын үдэртэ заншалта ёһоороо Баярай бэшэгүүд, үнэ сэнтэй бэлэгүүд бүхы хүдэлмэрилэгшэдтэ барюулагдаа.
Энэ ажахыда ажалшан бүхэндөө, хүндэтэ ветерануудтаа анхаралтайгаар хандадаг – жэл бүри нэгэ саяһаа үлүүтэй мүнгэ тэдэндээ преми болон бэлэг болгон дамжуулдаг юм.
Хүдэлхэ түлэг наһандаа ябаһан залуу хүдэлмэрилэгшэдынь сэрэгэй тусхай операцида абтанхай.
Тэдэнээ ехэ хүлеэнэб гэжэ Булат Будажанаев хэлэнэ һэн.
Автор: Владимир ШИРАПОВ​Фото: Владимир Шираповай гэрэл зурагЯруунын аймаг Тэрэ 1969 ондо зүжэгшэдые бэлдэжэ гаргадаг Ленинград хотын дээдэ  һургуули бүлэг нүхэдтэеэ дүүргэжэ ерээ һэн.
Түрэл театртаа ажалда абтажа, мүнөөдэр болотор хүнгэн сарюун ябажа байгаа бэлэй.
Дээдэ һургуули дүүргэжэ ерэһэн түрүүшын жэлһээ арад түмэнэйнгөө сэдьхэлдэ Будамшуу боложо шэнгээд, хойноһоонь хэды олон эдир Будамшуунуудые ургуулжа, дахуулжа ябаа гээшэб?
75 жэлэйнгээ ойн баярые угтаха бэлэдхэлэй хүдэлмэри ябуулжа байхадаа: «Хаашуул, гүрэн түрые ударидагшад.
Хаашуул гэхэhээ, хэды олон хаануудые тайзан дээрэhээ харуулhан хүмбиб?
Гэсэр хаан, Чингис хаан, Харалтуур хаан, Шарлай хаан, Лиир хаан, бурха-аан даа!
Энэ наhандаа хэды олон хаануудые наадаhан болонобиб?
Гайхалтай.
Энэ наhандаа гэхэhээ, 75 наhан!
Энэ иимэ үндэр наhатай болошоод, энэл тайзан дээрээ байхаб гэжэ тиихэдэ, Ленинградта hуража байхадаа, ухаандамнишье ородоггүй байгаал.
Энэм хэзээ, али сагтаа болоhон юм бээ, яаhан үнинэй шэнгиб?
Байhан юм гү?
Yгы даа.
Энэ ушар мэнэл hаяхана болоо бэшэ hэн гү?
Юундэб гэхэдэ, би хуу  hанажа байнаб – бүхы багшанараа, суг hураhан нүхэдөө, тэрэ хоол баридаг газараа, хамтынгаа байраhаа hургуулидаа хүрэтэрөө ошодог харгыгаа.
Метрогой хаагдаха болотор hуралсал-бэлэдхэлшни болохо.
Тиигээд лэ эсэшэнхэй, гэбэшье айхабтар сэдьхэл амгалан хамтынгаа байрада ошохош.
Хамтын байра гэхэhээ, хото муутай намайгаа хайрлажа, манайхин – Хорло Ханда хоёр - зууршалжа, Уран зохёолшодой холбооной хамтын байрада тогоошон Федора хүгшэндэ байлгаа.
Баба Феня, хохлуша, «Гарна дивчина! » – гэдэг бэлэй.
Институдайнгаа хажууда наhан үеэрээшье хараа үзөөгүй хоол эдижэ, ябадал багатай боложо жаргашооб.
Бурхан хаража, намайе тэндэ байлгаа юм бэзэ, тэрэгүй hаа, бү мэдэе, юуншье болохо байhан юм…1966 ондо Ленинград ерэжэ буухадамни, Валера Баторов Хэшэгтэ Мункуев хоёр гитара баринхайнууд угтажа абаа.
Угтахадаа, нэгэ дуу яаhаншье гоёор дуулаа гээшэ hэм, бүхы сэдьхэлээ шэнгээжэ дуулаа, тиихэдэнь бишье түрүүшынхиеэ тэндэ шагнамсаараа, тэрээхэн дуундань дурлашоо бэлэйб…Тэрэ гэһээр лэ юм бэзэ, мүнөөшье хүрэтэр дуулажал ябагдана ха юм даа.
Ленинград!
Тэндэл би, Хурамхаанай хүбүүхэн, уран зохёол гээшые өөртөө нээгээб, зүжэглэмэл зохёол…
Ленинград – минии оройдоошье дуулаа, мэдээгүй олон асуудалнуудайм тайлбаринууд, түрүүшымни найдал! » – гэжэ оройдоол хоритойхон наһанайнгаа үеые сэдьхэл зүрхөөрөө хайлан һагад дурсажа хэлээ бэлэй.
Артистын бага наhан Хурамхаанай аймагай Арзгун һууринда үнгэрһэн.
Тэрэнэй түрэһэн нютаг - багахан Угнаасай…
Намагта орожо хосорхонь гэжэ тэндэ ажаһуужа байһан айл зониие бултыень хүршэ  Арзгун руу нүүлгэһэн юм.
«Мүнөө тоонто нютагаа эрьежэ ошоходоо, хооһон талада, түрэһэн гэрэйнгээ һууриие хараад лэ бусанаб.
Дайнай дүүрэһэн жэлэй намар мүнөө үгы болоһон нютагта түрэһэн байнаб.
Эльгэ зүрхөөрөө, хүйһөөрөө холбоотой газар дэлхэйн энээхэн булангые юунһээшье ехээр сэгнэжэ, хүндэлжэ, үргэжэ ябадагби.
Эжымни мордоходо, абамни ерэжэ абаашаа.
Эжымни!
Хойто эхын эльгэн хүйтэн гэдэг, теэд энэшни хүнһөө дулдыдадаг ха юм.
Би тиимэ юумэ обёороогүйб.
Хойто эхэмни, хоёрдохи эжымни - минии бүхы ажабайдал, ами наhамни, бүлэмни, абарагша заяамни…Багадаа тоомоо таhараал бэзэб даа, хүдөөгэй хүүгэд барандаа тиимэл ха юмбибди», – гэжэ аяар дала гаран жэлэй саана үнгэрһэн үхибүүн хаһаяа дурсадаг бэлэй.
Михаил Елбонов бэлигтэй зоноор айхабтар баян Баргажан голдо мүндэлһэн хадаа, уран зохёолшодоороо, ажалай баатарнуудаараа, сэрэгэй ехэ зиндаатанаараа, багшанараараа, урлалай мэдээжэ ажалтанаараа омогорхон бахархажа ябадаг хүн юм hэн.
Нютаг нугаяа хүндэлжэ, буряад хэлэнэй баргажан аялган дээрэ эрэ болоһон Михаил Гомбоевич Буряад театрай тайзан дээрэ наадан соогоошье, арад зондоо хандахадаашье “Хусынгаал хэлэ хүндэлжэ, энэл хэлэн дээрээ эблэржэ ябаха ёһотойбди”, – гэжэ саг үргэлжэ хэлэжэл ябаа.
1969 онһоо мүнөө хүрэтэр Россиин арадай артист Михаил Елбоновой наадаһан рольнуудые тооложошье яахамнайб, жэл бүри хэдэн зүжэгүүд Буряад театрай нэрэ һүлдые үргэжэ, бэлиг ехэтэй зохёохы ажалтанай хүсөөр гаражал байгаа.
Тэдээн соо Михаил Елбоновой өөрын һуури олдоод лэ байһан.
Энээнэйнь гэршэ болоһон олон тоото хайра шагналнууд, нэрэ зэргэнүүд байнал даа.
Хүнэй ажабайдал гээшэ гайхалтай һонин.
Энэ алтан дэлхэй хаража ябаха хуби оройдоол ганса дахин үгтэдэг.
Энэ ехэ бэлэгые зүбөөр сэгнэжэ, үгтэһэн наһаяа ашатай туһатайгаар гаталха гээшэ ехэл буянтай хүнүүдтэ заяагдадаг байһан байха.
Тэдэ хүнүүдэй нэгэн, Буряадаймнай түрүү хүбүүдэй нэгэн Михаил Елбонов мүнөө 78 наһанайнгаа тулажа ерэтэр түрэл тайзан дээрээ наадажа, хани нүхэдөө, харагшадаа суглуулжа, баясуулжа ябаа.
Эдэ мүрнүүдээ Михаил Гомбоевичой өөрынь хэлэһэн үгэнүүдээр дүүргэе даа:  «Амиды ябаха гээшэ, нээрээ, гоёл даа!
Бурхан намда жаргалтайл ажаhуудал үршөөгөө байна.
Yри бэе байна, намайе энэ дэлхэй дээрэ үргэлжэлүүлхэ ашанар, гуша…
Гуламтыемни сахидаг, алишье сагта араhаамни харалсажа, маналсажа байдаг наhанайм нүхэр!
Тиимэһээл нютаг дайдаһаа харалтатай, үргэмжэтэй, урагшатай, азатай ябанаб гээ һаамни хэн арсахаб?
Азатай…»
Буряад театр2023 оной мартын 18-ай үдэрФото: Буряад театрай мэдээсэлэй албанМихаил Елбонов 150 мянган түхэригтэ хүртөө“Интеллект Академия” гэһэн хубиин һургуулиин шангуудта хүртэхын түлөө шатарай мүрысөөн Кемеровско можын Новокузнецк хотодо үнгэргэгдөө.
Тус хэмжээ ябуулгада Буряадай эдир шатаршад анха түрүүшынхиеэ хабаадаһан байна.
Улаан-Үдэ хотын 56-дахи һургуулиин һурагшад тэндэ наадаа.
Эдэ булта Инна Ивахиновагай шатарай һургуулиин шабинар юм.
- Түрүүшын шатада  капитанууд нүгөө командын бүхы гэшүүдтэй нэгэ доро наада үнгэргэхэ гэһэн гуримтай байгаа.
Удаань тэдэ хюлгэ хюлгөөр хубааржа уулзаа.
Бүхы наадануудай удаа шатын дүн гаргагдаа.
Иимэ һонирхолтойгоор хаанашье мүрысөөн болодоггүй, - гэжэ уласхоорондын гроссмейстер Инна Ивахинова мэдүүлнэ.
56-дахи һургуулиие түлөөлһэн Алдар Минжуров, Тимур Калашников, Александр Гармаев, Алдар Сахаров болон Дарима Ринчинова гэгшэд 9 уулзалгада нэгэшье дахин шүүгдээгүй.
Тиигэжэ тэдэ гол шан 150 мянган түхэригтэ хүртэбэ.
Өөр өөрын хюлгэ дээрэ түрүү һууринуудые Тимур Калашников болон Дарима Ринчинова гэгшэд эзэлээ.
Алас Дурна зүгтэХабаровск хотодо ехэшүүлэй дунда Алас Дурна зүгэй чемпионат үнгэргэгдэбэ.
Буряад Уласые эдир шатаршад түлөөлжэ, түрүүшүүлэй дунда оролсожо шадаа.
Классическа шатараар тэмсээн гол мүрысөөн боложо үгэһэн байна.
15 наһатай Эрдэм Хубукшанов бусадһаа үлүү байжа, чемпионой нэрэ зэргэдэ хүртэбэ.
Эхэнэрнүүдэй дунда Дарима Саргаева шангай 2-дохи һуури эзэлээ.
Түргэн шатараар Номина Дармаева чемпион боложо тодороо.
Эрэшүүлэй дунда Эрдэм Хубукшанов болон Роман Сымбелов гэгшэд мүнгэн болон хүрэл медальнуудаар шагнагдаа.
Уржадэр, мартын 20-до, блиц-нааданай тэмсээн болоо.
Эндэ Буряадай шатаршад түрүүшүүлэй тоодо оролсоо.
Мария Хамнуева болон Сойжина Комиссарова гэгшэд 2-3-дахи һууринуудта гараа.
Автор: Борис БАЛДАНОВФото: “Интеллект Академия” һургуулиин зураг, Хабаровскын Шатарай федерациин зураг тамир Встреча одноклассников  «Очередная сходка, начавшаяся 11 сентября 2014 года в посёлке Исток, близ Улан-Удэ, в доме Оли Новолодской (Макашиной),  увенчалась – шли вторые сутки чествования хозяйки-именинницы – созданием «Инициативной группы» (ИГ) для подготовки к грядущим юбилеям.
В состав ИГ вошли Оля Новолодская, Наташа Шагдурова (Хабдаева) и Таня Меньшикова.
Ответственным секретарем (с правом решающего голоса) стал Эдик Санеев, немедленно кооптированный в ИГ».
Итогом работы ИГ и стал настоящий альманах, охватывающий историю школы с начала её рождения.
Он состоит из разных цитат, заголовков, воспоминаний, стихов, фотографий.
Мы сохраним эту вольную форму, которая в целом даёт широкую и ясную картину школьной и общественно-политической жизни того времени – от 40-х до середины 70-х годов.
Более того, судьбы одноклассников прослеживаются и по сей день: «Иных уж нет, а те - далече…»Трудное начало«Строительство новой школы за Удой идёт преступно медленно.
Темпы работ угрожают своевременному началу учёбы школьников…»
(Бурят-Монгольская правда, июль 1938 г. - 1 сентября 1939 года, в пятницу, случилось то, о чём мечтали и учителя, и учащиеся – торжественная линейка, посвящённая открытию нового учебного года в стенах родной «двадцатки».
И забурлила школьная жизнь.
- Двадцать два лучших ученика школы №20 обучают 88 человек неграмотных.
Хорошо работают ученицы седьмого «Б» класса Аня Телешева и Аня Фёдорова.
Телешева Аня обучила весной 16 человек.
Сейчас она занимается с восемью неграмотными.
Её подруга Аня  ведёт группу в 10 человек.
Школьники решили помочь руководителям Пригородного района в скорейшем завершении ликвидации неграмотности в районе.
- В. Сахьянов, секретарь обкома ВЛКСМ БМАССР: «Надо сказать, что во многих школах дисциплина остаётся ещё неудовлетворительной.
В школе № 20 Пригородного района в 5 классе «А» по истории в присутствии директора школы т. Мясникова ученики Заиграев и Гусляков учинили драку и сорвали урок.
Кружковой работы в этой школе не ведётся.
Из 892 учеников 320 учеников не успевают».
За хорошую учёбу- Нина Богидаева, пред. учкома школы № 20: «Главное же в работе – это борьба за трудовую дисциплину и успеваемость.
12 апреля на заседании ученического комитета мы вызвали ученицу 7 класса «А» Веру Бурдуковскую, которая все время получала плохие отметки и нарушала трудовую дисциплину в классе, мешала заниматься другим.
После этого Вера начала исправляться.
Она хорошо сидит на уроках, аккуратно каждый день выполняет домашние задания».
- М. Шафирова, А. Курбатов, И. Разуваев, ученики 6 класса «А» школы № 20: «Отличной учёбой встретим праздник.
На классном собрании мы обсудили задачи 4-й четверти, инструкцию  по испытаниям и решили включиться в предмайское социалистическое соревнование.
Обязались не иметь ни одной плохой отметки к 1 мая.
В канун 2-й четверти из 35 учащихся не успевали 7 человек.
В этой четверти мы решили кому следует помочь, а кто ленится – заставить заниматься, чтобы выполнить своё обещание к 1 мая».
В годы войны- Я во главе бригады из 14 человек еду в Селенгинский аймак, где мы будем работать на сеноуборке и прополке полей.
- Я записался в кружок по изучению станкового пулемёта, кроме того, я занимаюсь в группе самозащиты, которая организована ещё с самого начала 1940-1941 учебного года.
- Сейчас девочки ещё больше овладевают санитарным делом, тренируются в оказании первой помощи, выносе пострадавших из заражённой зоны, усваивают правила пользования санитарной индивидуальной аптечкой.
Также тренируется и группа самозащиты ПВО.
И учащиеся школы № 20 как, впрочем, и других городских школ, после занятий занимались сбором тёплых вещей для бойцов Красной Армии, металлического лома на постройку танка «Юный патриот Бурят-Монголии», участвовали в тимуровском движении, оказывая помощь семьям фронтовиков: кололи дрова, носили воду, ухаживали за детьми и т. д. - В январе в школе открылся эвакогоспиталь, где проводилось лечение инфекционных болезней у эвакуированных с передовой и их прифронтовых госпиталей.
Ученики ухаживали за ранеными – стирали бинты, писали письма их родным, выступали с концертами, шили кисеты и т. п. - В сентябре 1943 года было введено раздельное обучение мальчиков и девочек.
О любимой учительнице (Татьяна Козлова)- Мы узнали её «пятиклашками», а прощались – почти взрослыми.
Для нас Галина Константиновна (Щербакова) стала второй матерью.
При встрече вдруг как-то защемит в груди, когда она скажет: «Мои дети пришли, мои старшие дети».
И мы откровенно завидуем сегодняшним её пятиклассникам.
И хочется сказать им: «Берегите её, ребята! »А у нас во дворе…
(М. Дряхлов)Агитплощадка, которую вместе со взрослыми сооружали школьники из домов №№ 20, 20а, 14 и 16 по улице Терешковой, встретила первых гостей.
Учительница 20-й школы Екатерина Ивановна Фёдорова выступила с интересным рассказом о жизни ребят в нашей стране и за рубежом.
60 девчонок и мальчишек – шумных непосед - сидели тихо и внимательно слушали.
А потом был концерт.
С большим восторгом принимали ребята своих сверстников – артистов из 20-й школы.
Аркадий Мурашев- Первая учительница – Наталья Артёмовна Клементьева, первые книги – вместе с Володей и Эдиком записались в республиканскую библиотеку – «Аленький цветочек» С. Аксакова и «Крайний случай.
Повесть-сказка про солдата» И. Туричина.
Морозы в третьей четверти (три недели подряд, исключая понедельники) с отменой занятий в школе.
Впрочем, часам к десяти мы были уже на горке у телецентра (санки, лыжи), неслись вниз, стараясь не угодить в бараки.
Оля Новолодская- В школе я познакомилась и сдружилась со Светой Козловой, Таней Пыхаловой, Наташей Хабдаевой, Верой Полуновской, Таней Меньшиковой, Ритой Шагжитаровой, и дружим до сих пор!
Владимир Левинцев- Я пришёл в 20-ю школу не случайно – рок?
Судьба!
Я до сих пор под впечатлением тех дней.
Сентябрь 1973 года запал во мне чем-то новым, интересным, неизведанным, порой пугающим.
Бояться было чего – кто был я?
Простым «батарейским» франтом в белой кепочке и расклешённых брюках, полностью закрывающих мои белые туфли.
По первости ловил на себе косые взгляды.
Одни из первых, с кем познакомился в классе – Володя Реховский и Коля Житин.
Они относились к «Зауде», тогда большинство считали себя «чанками».
А то время было кульминацией, расцветом этого движения…Сергей Имеков сразу расположил к себе.
И даже не столько солидным видом – он уже в то время разбирался в людях, в жизни.
Но и после школы – в мае 1976 года – проводы в армию, мы снова все вместе – «Зауда», «Батарейка», «Чанки».
Пусть многих нет уже среди нас.
Но в памяти все живы для нас.
И я горжусь, что в 10 «В» попал.
Теперь я уже навсегда «вэшник»!
Вера Башкеева- Благословенная советская эпоха…
Сейчас, по прошествии времён, понимаешь, в какое счастливое время мы росли и учились в 20-й школе…Мы окончили школу в 1975 году, в период начала застоя социализма.
Мы увидели его лучшие плоды – замечательных людей, народ Советской страны.
Мы научились любить свою родину, патриотизм для улан-удэнцев выпуска 1975 года - не пустое слово.
Кажется, никто из нашего выпуска не покинул свою страну.
Мы не знали, что через 10 лет начнётся перестройка, которая перемелет многих наших одноклассников, особенно парней.
Из социализма нас бросят в капитализм, страна изменится, но не изменится память и любовь к 20-й школе, нашему детству, юности, родителям, городу, жизни.
Автор: Александр МАХАЧКЕЕВФото: из архива Аркадия Мурашеваистория и этнография  фото: Булат Бадмаевай гэрэл зураг  «Табан мүшэтэ» буудал «Байгалай сүнхэр» гэһэн амаралтын талмай дээрэ барилга эрхилхэ эмхи - «Космос отель Байкал» болоно.
Мүнөө дээрээ барилга ябуулха түрүүшын алхамууд хэгдэжэ байна.
- «Космос отель Байкал» эмхи түсэблэлгын ажал хэнэ.
Эрдэм-шэнжэлэлгын болон түсэблэлгын институт хүдэлмэрилжэ эхилэнхэй.
Бүхы түсэлэй түрүүшын халаан 2024 ондо тушаагдахаар түсэблэгдэнэ, - гэжэ «Байгалай сүнхэр» гэһэн амаралтын талмайн захирал Максим Шарипов дуулгана.
Байгалай эрьедэ барилга эхилһэн эмхи 382 гектар талмай дээрэ амаралтын томо комплекс байгуулха һэдэлгэтэй.
Нэгэ доро аяар 360 айлшадые болон амарагшадые угтан абаха арга боломжотой байха.
Барилгын түрүүшын халаанда «Табан мүшэтэ» буудалнууд, амяараа коттеджнүүд, хоёр гэр бүлын байрлаха бага гэрнүүд баригдахань.
Һүүлээрнь 2-дохи, 3-дахи барилгын халаанда конгресс-холл, глэмпингнүүд болон бусад амаралтын газарнууд түхеэрэгдэхэ юм байна.
- Бүхыдөө 11 млрд түхэриг барилгада гаргашалагдахаар түсэблэгдэнхэй гэжэ хэлээ һэмди.
Тэдэнэйнь 5 млрд түхэригынь тү- рүүшын халаанда оруулагдаха.
Гэхэтэй хамта «Туризм и индустрия гостеприимства» гэһэн үндэһэн түсэлэй аргаар 146,8 сая түхэриг мүнгэн зайн гал оруулалгада, мүн бусад түхеэрэлгэнүүдые тодхохо хэрэгтэ шэглүүлэгдэхэ.
«Космос отель Байкал» гэһэн эмхи ПАО «АФК «Система».
Cosmos Hotel Group томо байгуулгын нэгэ һалбари болодог юм.
Cosmos Hotel Group гээшэнь аяар 5 мянган һууритай 20 гаран зохид буудалтай амаргүй ехэ эмхи гээшэ.
Хэдэн жэлэй туршада Байгал далайн эрьедэ һүүлэй үеын эрилтэдэ таарама зохид буудалнуудые бариха гэжэ ажал ябуулагдана.
Тусхай- таар бүридхэгдэһэн бүлэг аяншад үбэлэйшье, мүн нажарайшье үедэ олоороо ерэдэг болонхой.
Тэдэниие үндэр дээрэ хэмжээндэ угтажа, тааруу һайхан зохид буудалда хонуулха гэхэдэ, тиимэ байранууд үнэн дээрэ үсөөн даа.
Энээниие усадхаха гэжэ хэгдэжэ байһан ажал болоно гээшэ.
Гүрэн дотороо амархада…
Мэдээжэ шалтагаанһаа боложо, олон хари гүрэнүүд хилэеэ хааһан сагта Ород Уласай ажаһуугшад өөрынгөө гүрэн дотор аяншалжа амарха гэжэ оролдоно.
Энэ наһандаа Байгал далай, Буряад орон ерэжэ, өөрынгөө хоёр нюдөөрөө үзэһэйб гэжэ һанажа ябаһан улад зон олон байха.
- Би дээдэ һургуулида Санкт- Петербург хотодо һуража гараа һэм.
Хүн зоноор танилсахадаа, Буряад Уласһаа гарбалтайб гэхэдэшни, абаһаар ойлгожо ядаха.
Байгал далайн эрьедэ ажаһуудаг арад гээшэбди гэхэдэшни, гансата ойлгосотой болохо.
Харин мүнөө үедэ Байгал далай, Буряад оромнай яһала мэдээжэ болонхой гэжэ һанагшаб.
Тиихэдэ минии залуу оюутан ябахада, нүхэдни манай нютагаар айлшалха дуратай байгша бэлэй.
Зариманиинь ерэжэ амараад, манай ажабайдалтай танилсажа ошоһон байха.
Мүнөөшье болотороо дулааханаар дурсагша, - гэжэ нютагаймнай ахатан хэлэгшэ һэн.
Эрьен ерэхэл Дабтагдашагүй үзэсхэлэн байгаалитай Байгал шадар нютагнай үнэхөөрөөшье үльгэрэй оронтой жэшэмээр даа.
Байгал далайда жэлэй дүрбэн ямаршье сагта амархада, тааруу зохид даа.
Дэлхэйн зэндэмэни далайн үршөөһэн хүсэндэ нэгэтэ хүртэһэн арад зон заатагүй дахинаа морилдог даа.
- Үбэлэй Байгал гайхамшагтай лэ.
Үшөө дахин нүхэдөөрөө ерэхэеэ хөөрэлдэнэбди.
Нангин далайн эрьедэ амарһамнай хэзээдэшье мартагдахагүй.
Байгал далайтай, Буряад оронтой дахинаа уулзахаяа ерэхэбди.
Үгэеэ үгэнэбди, - гэжэ аяншалагша Маргарита Шуляк бэшэһэн байна.
Һүүлэй үеын эрилтэдэ таарама гоё һайхан зохид буудалнууд баригдажа, сэнгэлгын түбүүд түхеэрэгдэбэл, хаа-яанаһаа айлшад олоороо буухань лабтай.
Бага багаар, алхам алхамаар Буряад орондомнай аяншалга хүгжөөлгын ажал хэгдэжэ байна гэжэ бидэ харанабди.
Хэдэн жэлэй үнгэрхэдэ, ямаршье дэлхэйн мэдээжэ амаралтын газарнуудһаа дутахагүй аяншалгын эмхинүүд ажаллажа байха бэзэ гэжэ найдая!
Энээниие бүтээхын түлөө манайда бүхы юумэн байна: дайрагдаагүй шахуу байгаали, сэбэр гол горхонууд, нангин далай, хүндэмүүшэ арад зон.
Автор: Булат БАДМАЕВФото: Булат Бадмаевай гэрэл зурагБайгал Улаан-Үдын Захиргаанай Болбосоролой хорооной дэмжэлгээр үнгэргэгдэһэн энэ конкурсдо хотын хүүгэдэй сэсэрлигүүд, дунда һургуулинууд, нэмэлтэ болбосоролой эмхинүүд хабаадаба.
Мүнөө жэл 37 эмхиһээ мэдүүлгэнүүд ороһон байна.
Тэдэнэйнь ёһоор, 43 зүжэг харуулагдажа, буряад хэлэеэ мэдэхэ 300-гаад үхибүүд тэдээндэнь наадаа.
Хүүхэлдэйн «Үльгэр» театрай артистнууд хүүгэдэй бэлдэһэн хэдэн зүжэгтэ хабаадалсаа гэбэл, Аполлон Тороевой «Ажалша тоншуул» гэһэн онтохоной удхаар «Тэрэнги» гэһэн театральна бүлгэмэй  (хүүгэдэй «Номина» сэсэрлиг) бэлдэһэн зүжэг; мүн лэ Аполлон Тороевой «Хулгайша шаазгай» гэһэн онтохоной үндэһөөр «Этигэл» гэһэн театральна студиин (Хүүгэдэй урлалай 8-дахи һургуули) табиһан зүжэг;
«Шандагад» гэһэн театральна бүлгэмэй (29-дэхи Буряад гимнази) «Оодон хилар шандаган» гэһэн буряад арадай онтохоной удхаар найруулагдаһан театральна поэмэ.
- Ургажа ябаһан улаан бургааһадай зүжэглэн наадахые, буряадаараа дуугархые ехэл хужарлажа харааб.
Түрэлхи хэлэеэ алдахагүй, үхибүүдтээ мартуулхагүй гээшэ мүнөө үедэ нилээд шухала асуудал болоод байна ха юм.
Тиимэһээ энэшье конкурс буряад хэлэ сахин хүгжөөхэ гэһэн зорилготойгоор, мүн Буряад Уласай 100 жэлэй ойдо дашарамдуулан үнгэргэнэбди.
Дүнгүүдынь «Сагаан һарын уулзалгын баяр» гэһэн найрай үеэр соносхогдохо, - гэжэ Хүүхэлдэйн «Үльгэр» театрай уран һайханай хүтэлбэрилэгшэ Эрдэни Жалцанов тэмдэглэнэ. фото: авторай дурадхаһан гэрэл зураг Владимир Данжаловай нэрэ гансашье Захааминдаа бэшэ, мүн республика соогоо мэдээжэ болонхой.
Санага нютагһаа уг гарбалтай Владимир Нимаевич Мэлэ нютагта олон жэлдэ ажаһуугаа.
Баянгол, Мэлэ нютагуудта хизаар ороноо шэнжэлэлгын хоёр музей  ехэ оролдолго гаргажа байгуулһан намтартай.
Энэ мүрысөө Владимир Нимаевич Данжаловай Аюна Владимировна (Баянголой хүүгэдэй сэсэрлигэй захирал), Евгений үринь үхибүүдээрээ эмхидхэжэ, булта хабаадаһан һурагшадые, бэлдэһэн багшанарыень үнэтэ бэлэгүүдээр урмашуулаа.
Энэ найр наадые Баянголой дунда һургуулиин захирал, Санага нютагһаа уг гарбалтай, буряад хэлэ болон литературын багша Хадаев Чингис Владимирович географиин багша Рампилова Цырен-Дулма Ринчиновна хоёр Сагаалгантай хамтаруулан  үнгэргэһэниинь һайшаалтай.
Эндэ ород хүүгэдэй буряад хубсаһа үмдөөд, омог дорюунаар алхалалдажа,  буряад хэлэн дээрэ   дуулажа, шүлэг хэлэжэ байһанииень харахада омогорхомоор.
Чингис Владимирович залуу, урагшаа һанаатай захирал.
Өөрөө буряад хэлэнэй багша хадаа иимэ гоё найр наада эмхидхэн үнгэргөө.
Ерэһэн айлшад, Баянголой эмхинүүд хоёр-хоёр  номернуудые  бэлдэжэ, концерт харуулаа, хүн зониие   хужарлуулаа.
Найр нааданай эсэстэ Владимир Данжаловай шүлэгүүдые уран гоёор уншажа, шүлэгүүдтэнь уран зураг тааруулжа амидыруулһан эрхимэй эрхимүүдтэ, мүн бүхы хабаадаһан һурагшадта бэлэгүүд барюулагдаа.
Бортын һургуулиин һурагшадтай «Домог дуунайм эхин - дурдам хээтэй Захаамин» гэжэ Владимир Данжаловай номойнь нэгэдэхи бүлэгтэ ороһон «Борто нютагай домог» 13 һурагшад композици болгон бэлдэжэ, магтаал һайшаалда хүртөөбди.
Цыденжапов Эрдэни - 2-дохи һуури, 2-дохи классЦыденжапов Найдал - 1-дэхи һуури, 4 дэхи классБадмаев Валентин - урмашуулгын шан, 4-дэхи классОчирова Юлия - урмашуулгын шан, 5-дахи классБадмаева Ринчина - урмашуулгын шан, 5-дахи классБадмаева Адиса - урмашуулгын шан, 6-дахи классСоктоева Сойжина – 1-дэхи һуури, 8-дахи классЦыденжапова Янжима – 2-дохи һуури, 8-дахи классБудаев Эрдэм - 1-дэхи һуури, 9-дэхи классСоктоева Дарина - 2-дохи һуури, 9-дэхи классШагдуров Саян - урмашуулгын шан, 9-дэхи классЦыденов Этигэл - урмашуулгын шан, 9-дэхи классБудаева Даяна - урмашуулгын шан, 9-дэхи класс.
Мэлэ нютагай һурагшад эдэбхитэйгээр конкурсдо хабаадаа.
Шүлэг уншалгаар  3-дахи классай Бальжанова Виктория 2-дохи һуури, 9-дэхи классай Чернинов Аюр 3-дахи  һуури эзэлээ.
Уран зурагай конкурсдо Мэлын дунда һургуулиин һурагшад эрхимлэжэ, түрүүшын һууринуудые эзэлээ.
Эндэ эгэшэ дүү хоёр басагадые онсо тэмдэглэмээр.
Дараева Айсу 6-дахи классай һурагша, эгэшэнь - Дараева Тэмулэн – 8-дахи классай һурагша, хоюулаа 1-дэхи һууринуудые эзэлээ.
Тэмулэн  сэсэрлигтэ ябахаһаа эхилээд, пластилинээр уран гоёор бүтээлнүүдые хэдэг.
Аймагай болон республикын үзэсхэлэнгүүдтэ хабаадажа,  һайн сэгнэлтэнүүдтэ хүртэжэ ябаа.
Эхин шатын классуудта һуража байхадаа, зурагуудые зураад, Ивалгын дасанда үнгэргэгдэдэг  наадамда баһал үндэр сэгнэлтэдэ хүртэдэг байгаа.
Тэмулэн Айсу хоёр Мэлэ нютагтаа мэдээжэ уран дархан, нютагтаа хүндэтэй хүнүүдэй нэгэн Дондог таабайн басагад.
Тэдэ угаараа алташа, мүнгэшэ дархан зон юм.
Дондог таабайн дүү Чингис алта мүнгөөр уран наринаар бүтээдэг «алтан гартай» хүн.
Дондог таабайн  Арьяа Баалада бүтээһэн бурхан Санага нютагта һуурияа эзэлжэ, мэдээжэ болонхой.
Басагадтань угай уран бэрхэ дамжуулагдаал  гээшэ.
Фото-зурагһаа аб адлиханаар дууряажа зураһыень гэртээ үлгөөд, хүнэй нюдэ хужарлуулжа байхань һайшаалтай.
Иимэ бэрхэ, талаан бэлигтэй уран зурааша басагадтаа амжалта хүсэе даа.
Бальжанова Виктория- 1-дэхи һуури, 3-дахи класс       Цырендоржиева Амарсана- 2-дохи һуури, 2-дохи класс       Эрхеева Адиса- 3-дахи һуури, 7-дохи класс.
Сагаан-Морин нютагай  3-дахи классай hурагша Добдон Данзанов уран уншалгаар шалгаржа, 3-дахи һуурида гараа.
Энэ найр наадые  эмхидхэһэн Владимир Нимаевич Данжаловай басаган Аюна Владимировнада, үри хүүгэдтэнь, Баянголой һургуулиин захирал Хадаев Чингис Владимировичта, географиин багша Рампилова Цырен-Дулма Ринчиновнада баярые хүргэнэбди.
Иигэжэл буряад хэлэеэ дээшэнь үргэжэ ябахадаа, найдалаа һэргээел даа бултадаа гэжэ уряалнабди.
Дарима Цыденжапова,                                                                           Захааминай аймагай Борто нютагФото: авторай дурадхаһан гэрэл зурагВ.
Н. Данжалов85 жэлэй ой   фото: Интернедһээ гэрэл зураг          - Цыренжаб Цыдыпович!
Танай һанамжаар, буряад арадай заншалта табан хушуу мал үсхэбэрилхэдэ, мүнөө манай эндэхи байдал, сагай уларил хэр таараха гээшэб?
- Һаяхана «Вести России.
Бурятия» радиогоор Хамба лама Дамба Аюшеев табан хушуу малай гурбаниинь лэ мүнөө үеын Буряад ороной дэбисхэр дээрэ хүгжэлтэдэ таараха гээд айладхаа.
Эбэртэ бодото мал, адуун, хонин.
Тэмээн шоогой хоёрой үдхэлгэ арай асуудалтай юм хаш.
Магад, Үбэр Байгалай тала дайдаар олошоржо болохо бшуу.
Минии бодолоор, «табан хушуу мал» мүнөө үедэ иимэ байжа болохоор: эбэртэ бодото мал (үхэр), адуун (морин), хонин, һарлаг (як), хамнигадай бариха - оро (олень).
Хэр угһаа сахижа ябаһан заншалта адуун, хонин, эбэртэ бодото малаа һэргээлгэ хадаа мүнөө үеын хүдөө ажахын үйлэдбэри хүгжөөхэ хэрэгтэ тон шухала үйлэ гээшэ.
Юундэ амин шухалаб гэхэдэ, ажаһуугшадаймнай ехэнхи хубинь малаал үсхэбэрилнэ ха юм.
Буряад ороной болон Үбэр Байгалай хизаарай газар дэбисхэр дээрэхи үбһэ ногоон шэмхэлэн ажамидардаг малда тааруу.
Урданай буряадууд эндэхил уларилда ургаһан ногооной эрхэ байдалда малаа дахаад лэ ажаһуугаа.
Хайшан гээд мал ажалаа эрхилхыень байгаали заажа үгэдэг байгаа ха юм.
Ургамалшье, малшье хадаа хүн түрэлтэнтэйл адли амидаралта оршоной удаан сагай хубилалтын үрэ дүн гээшэ.
Хүн хүдөө ажахы эрхилхэдээ, амита байгаалиин хубилалтын хуули һөөргөө эрьесэгүйгөөр һандаргааха бэшэ, тэрэниие ойлгожо, ажабайдалдаа тааралдуулхал ёһотой.
Энэ хэлэгшэеэ урданай сагай мэдээжэ аяншалагша эрдэмтэдэй һанамжануудаар баримталһуу.
Ородой аяншалагша, географ Николай Спафарий 1675 ондо Сагаан хаанай захиралтаар Хитад гүрэн ошожо ябахадаа, нэгэ дабаан дээрэ амарха үедөө иигэжэ бэшэһэн байха юм:«Братууд гэрээ һэеыгээр хэдэг, хальмагууд шэнги хубсаһатай, обоо хүбөө адуу, үхэр, хонин һүрэгтэй» (Буряадуудые Браты гэжэ бэшэнэ).
Тэрэ сагта Байгал шадарай, Үбэр Байгалай хизаарай дэбисхэр дээрэ мал һайнаар үсхэбэрилэгдэжэ, арад зоной ажаһуудалшье амгалан, сагай уларил, газарай хүрьһэн, уһан голой байдал бүгэдэ һайн байгаа.
«Буряад-монголшуудай мал һүрөөтэй олон, ажаһуудалынь хэр угһаа заншалта гэжэ эли.
Мал һүрэгөө хүдөө талаар табижархёод лэ, һанаа амар, үбэлдөө үбһэ хулһа бэлдэдэггүй, гансал хурьгадай тэжээл бага-сага бэлдэдэг юм», - гэжэ 1772 оной март соо немец Пётр-Симон Паллас тэмдэглэһэн байна.
Ботаник, хизаар оронуудые шэнжэлэгшэ Георги Иоган-Готлиб буряад арадай олон хони малаарнь ехэтэ гайхаһан байна.
«Минии байрлаһан гэрэй эзэн 500 адуутай, тэдыл хонитой, 300-гаад бодо малтай.
Гэхэ зуура, тэмээ ямааниинь баһал олон», - гэжэ тэрэнэй бэшэхэдэнь, Байгалай саанахи буряад лэ бүхэн табан хушуу адуу малтай байгаа гэжэ гэршэлнэ.
XIX зуун жэлэй тэн багаар финн яһанай эрдэмтэн Александр Матиас Кастрен: «Үсөөхэн лэ ушарта буряадууд үгытэй байна.
Үсөөн малтай байхадаа, эдихэ эдеэ, үмдэхэ хубсаһагүй байха болоно.
Һэеы гэр бүхэндэ һүтэй ногоон сайгаар, хониной шараһан мяхаар, һүөөр, һүнэй эдеэгээр ороһон лэ хүниие хүндэлдэг байна», - гэжэ тэмдэглэһэн юм.
1908 оной Агын буряадуудай тоо бүридхэлэй дүнгөөр, нэгэ айл 110 толгой элдэб янзын малтай, хүн бүхэн 22 толгой малтай байгаа (мүнөө үеын Монголһоо дутуу бэшэ, бүри үлүү гэхээр).
Нүүдэл арадууд болон нүүжэ ерээд, малшан болоһон арад хэдэн зуугаад жэлэй туршада мал ажаллаха, үүлтэр һайжаруулха, элдэб үбшэнтэй тэмсэхэ талаар өөһэдын ойлгосо, мэдэсэтэй болоһон байгаа.
Газар шэнжэлэгшэд, нүүжэ ерэгшэд шэрүүхэн уларилтай Үбэр Байгалай дэбисхэр дээрэ хонохо унтари, эдеэ хоол олодог лэ һэн.
Нүүжэ ерэгшэд иимэ уларилда ажаһуужа эхилхэдээ, мал харахал баатай боложо, мяха эдидэг, һү уудаг, малай арһа элдэжэ, хубсаһа хунараа оёдог байгаа.
Иимэ байдалдаа дадажа, үндэһэн арадуудай ёһо заншал даган абажа, тэдэнтэй нэгэдэн, холисолдон ажаһуугаа.
Юундэ манай угсаатан иимэ амжалтатай, һайн байдалтай һэн бэ?
Юундэб гэхэдэ, үдэрһөө үдэртэ, жэлһээ жэлдэ өөрынгөө заншалта ажал хэжэл ябаа бшуу.
Табан хушуу малаа үсхэбэрилхэ гээшэ агууехэ талын ажаһуугшадай гол үүргэ байгаа.
Хэр угһаа хойшо тала дайдаарнай тобир тарган адуу мал, һүрэг хони ямаад таран бэлшэжэл ябаа ха юм.
Тиимэһээ мал ажахы манай Буряад ороной болон Үбэр Байгалай арадуудай амгалан тэнюун ажаһуудалай үндэһэн болохол ёһотой.
Гэдэргээ эрьежэ харангүй, урагшаа дабшахань бэрхэтэй.
Үнгэрһэн сагаа анхархадаа, мүнөөдэрэй байдалһаа сэбэр, зүб байгаа гэнэ бэшэбди, ерээдүй сагтаа амгалан тэнюун ажаһуухын туладал түүхын гүн руу шэртэн харанабди.
- Урданай буряадууд Эхэ байгаалидаа ехэ гамтайгаар хандадаг байгаа гэдэг.
- Зүб даа.
Заншалта малаа харахадаа, оршон тойронхи байгаалидаа гамтайгаар хандажа байгаа гэлтэй.
Үбһэ хулһа ехээр бэлдэхэгүй, сагай уларилай һэлгээндэ малаа дахан нүүжэ, газар байраяа һэлгэжэ байхадань, бэлшээринүүд саг соогоо амаруулагдажа, ургамал үрэ шэмэеэ зүб үгэжэ, ургажашье үрдидэг һэн.
Газар урилан һэлгэхэдээ, мал элдэб сагтаа ондо ондоо янзын тэжээл абана ха юм.
Мүн газарай хүрьһэн һандаргагданагүй.
Теэдшье буряад угсаатан шажан мүргэлэйнгөө заяа заршамаар газарай хүрьһэ эбдэхэгүй гэжэ оролдодог, хайша хэрэг газаршье малтажа һэндэдэггүй байгаа.
Үндэһэн арадуудай хаа-хаанагүй газар хүрьһэеэ гамнажа байхадань, бэлшээринүүд дээрэхи ургамал һайн ургадаг, хүрьһэн элдэб муу үбшэндэ нэрбэгдэдэггүй һэн.
- Нүүдэл байдалтай гэхэдээ, бүхы буряадууд малаа дахажа, үбһэ ногооной һайниие бэдэрээд лэ, нүүжэ ябаа болоно гү?
- Буряадаймнай урданай сагай байдал ехэ һонин байгаа гүб даа.
Зүүн болон урдахи зүгэй буряадууд малаа дахаад лэ, үргэн тала гүбээгөөр нүүжэл ябаа.
Үбэр Байгалай буряадууд үбэлжөөндөө, зуһаландаа гаран ажаһуугаа гэлтэй.
Олон малтай буряадууд хойто жэлынь һайн ургасатай байхын тула жэлэй дүрбэн сагта бэлшээринүүдээ һэлгэжэ ябаа.
- Буряад үүлтэрэй мал ехэ шэрхи, өөрөө өөртөө хоол олоод ажамидарха шадалтай гэлсэдэг.
- Тиимэ шэрхи амитад бүхэли жэлэй туршада хүл дорохи хоолоо шэмхэн ажамидарха шадалтай.
Үргэлжэ бэлшэжэ ябаһан малай тэнхээ тамир бүхэжэдэг, элдэб үбшэндэ диилдэхэгүй, шэрхи болодог ха юм.
Малшад оршон тойронхи байгаалиингаа онсо шэнжэ, ургамалнуудайнгаа шанар, малайнгаа арга боломжо тон һайн мэдэдэг байха ёһотой.
Үбэлжөөндэ уһа голгүй газар шэлэхэ - мал саһаар «уһалаад» ябадаг.
Харин зуһаланаа бэдэрхэдээ, гол булагуудта дүтэхэнэ, аляаһа боргооһо үсөөтэй газар шэлэдэг.
Хабартаа залуу малдаа ехэ анхарал табижа, шэмэ һайтай ногоотой газар бэдэрхэ.
Намартаа удаан сагта ногооной хагдардаггүй газарта барихадань, хабартаа, зундаа маряажаһан мал тэнхээгээ алдахагүй.
- Мүнөө сагта заншалта мал бариһанай хэрэггүй, бага олзотой гэлсэдэг.
Энэ баримта эрдэмэй талаар хэр зүб гээшэб?
- Эдэбхитэд үндэһэн малаа үсхэбэрилхэ тухай һанамжа оруулдаг.
XX зуун жэлэй эхеэр Үбэр Байгалай газар дэбисхэрээр хэдэн сая хонин, үхэр, адуун бэлшэжэл ябаа.
Эдэ булта нютагай, үндэһэн үүлтэрэй байгаа бшуу.
Тэдэ газарай хүрьһэндэ хоро хээгүй, тэдэниие ажаллахада, бага гарза гарадаг бэлэй.
Хүдөөгэйхидтэ ехэ мүнгэ алтан байгаа бэшэ.
Зүблэлтэ засагай үедэ мал ажахы оньһожоруулагдажа эхилхэдээ, нарин нооһото үүлтэрэй хонин болон һү-мяханай үүлтэрэй бодо малда гол анхарал табигдаа.
Теэд энэнь гаргаша ехэтэй, олзо багатай байшоо.
1985 ондо Буряадай эрдэмтэд энэ хэрэгые саашанхи хүгжэлтэгүй, үрэ дүнгүй гэжэ гэршэлэн мэдүүлээд, байдал һайжаруулгада үндэһэн мал үсхэбэрилгэ нүлөөлхэ гээ бэлэй.
Иимэ гайхамшаг үндэһэн малай үүлтэр һэргээхэ талаар ажал профессор С. Б. Помишинай ударидалга доро ябуулагдаа.
Һүүлдэнь Булад Лхасаранов, И. А. Калашников, В. А. Тайшин гээд эдэбхитэд халан абаа.
Мүнөө сагта хүдөө ажахыда тон бага мүнгэн һомологдоно.
Буряад Республикын Арадай Хуралда 2023 оной бюджет харагдаба.
Ерэхэ жэлдэ бүхы хүдөө ажахыда 1 миллиард гаран мүнгэн шэглүүлэгдэхэ юм ха.
Энэмнай бирагүйхэн лэ даа.
Зарим һунгамалнуудай зүгһөө хүдөө ажахыда мүнгэ нэмэхэ тухай дурадхал оруулагдаа.
Хэлсээнэй үедэ арадай һунгамалнууд бусад регионуудтай Буряадые жэшээ болгон дурдаа.
Тэндэ хүдөө ажахын һалбарида дэмжэлгэ үзүүлэгдэнэ, һанда мүнгэнэй оруулалта Буряад Республикада орходоо, нилээдгүй ехэ.
Тиимэһээ гуша гаран жэлэй саана эрдэмтэдэй ябуулһан ажал шухаг удхаяа алдаагүй.
Буряад Улас дотор нэн түрүүн хони, буряад үхэр, буряад морид, һарлаг үсхэбэрилэгдэхэл ёһотой.
- Хамтын асари томо ажахынуудта бэшэ, хүдөөгэй үмсын багахан ажахынуудые хүгжөөлгэдэ гол анхарал хандуулхаар бэшэ гү?
- Буряад Улас дотор 1990-ээд онуудаар малшадай буусануудта ажаһуудаг гэр бүлэнүүд, багахан һууринуудта ажаһуугшад болон хамтын ажахынуудай ажалшад хүдөөгэй фермернүүд болоо.
Хамтын ажахынуудай һалан һандархада, таряашад өөһэдынгөө хубаари газар абажа, малшье тоологдон хубаагдаа гэлтэй.
Фермерэй ажахы байгуулагдахадаа, нэн түрүүн багахан һуурингуудые һэргээн хүгжөөхэ зорилготой һэн.
Олон жэлэй дүй дүршэл харахада, иимэ һуурингуудые хүгжөөхэ талаар манай Буряад Улас дотор имагтал заншалта мал хүгжөөхэ хэрэгтэй.
Мүнөө сагта заримань хоморой зүйл болонхой.
Хүдөө ажахын яаманай мэдээгээр, һүүлэй жэлнүүдтэ Буряад ороной дэбисхэр дээрэ 238 таряашадай-малшадай, 4900 таряашадай (фермернүүдэй), 137,1 мянган үмсын гэрэй ажахы, 85 хүдөө ажахын кооператив, гушаад шахуу гэр бүлын малай фермэ байгуулагданхай.
Эхилжэ байһан фермернүүдые дэмжэлгын программаар олохон ажахы 10 гаран шэглэлээр ажал эрхилжэ ябана, һүнэй үүлтэртэ мал үсхэбэрилгэ хүгжөөлгөөр бүлын фермэнүүд бии болгогдоо.
- Гэхэ зуура, хүдөө нютаг руу хүн нүүхэ дурагүй, ажалшад дуталдаһан зандаал бэшэ гү?
- Хүдөөдэ ажахы хүгжөөлгэ бага һууринуудые һэргээхэ үүргэтэй.
Гэхэ зуура, тэндэхи ажаһуугшадай байдал хүшэр.
Малай буусанууд һууринһаа холо, зарим ушарта 40 гаран модо зайда оршодог.
Гэбэшье, фермер болоод, хүдөө нүүжэ ошохо зон биил даа.
Буряадай гүрэнэй хүдөө ажахын академиин тэрэ үеын профессор В. С. Потаев Хориин аймагта шэнжэлгэ хээ юм.
Тиин асуултада хабаадагшадай 44,7 хубинь хүдөө буусанууд руу зөөжэ, үмсын ажахы эрхилхэ дуратай.
Гэр бүлын малай фермэнүүдые дэмжэлгын программа залуушуулай дунда үндэрөөр сэгнэгдэнэ.
Хүдөө ажахын мэргэжэлэй һургуули дүүргэгшэд нютагаа бусажа, фермэнүүдые барина.
Гадна Буряад Улас дотор хаа-хаанагүй хүдөө ажахын олзын хэрэг эрхилэгшэд бууса, фермэнүүдые һэргээн бодхоожол байна.
“Хэдыхэн жэлэй саана манай аймагаар ябахадашни, колхозуудай үмхиржэ һандарһан малай буусанууд байдаг һэн.
Мүнөө тэдэ буусануудта шэнэ эзэд бии болонхой, яндагар буусанууд һэргээгдэнхэй, нюдэ баясуулна.
Тиигэжэ угай тоонто буусануудта хоёрдохи ами оруулагдана”, - гэжэ хүдөө ажахын ажалай ветеран, Бэшүүрэй аймагай засаг дарга ябаһан Виталий Калашников хэлээ.
Буряад Уласай байгаалида, сагай уларилда, ниигэмэй болон эдэй засагай талааршье эгээл таарама багахан хүдөө ажахын үйлэдбэринүүд байгуулагдан хүгжөөгдэхөөр.
Багахан һуурингуудта хүдөө ажахын фермэнүүдые байгуулха шухала.
Тэдэ булта гэр бүлын түхэлэй үмсын ажахынууд байха зэргэтэй.
Тиигэжэл үндэһэн арадай хэр угһаа сахижа байһан заншалта ажал ябуулагдахал ёһотой.
- Һайн даа!
Буда Тинхалаев хөөрэлдэбэ.
Фото: Интернедһээ гэрэл зурагхүдөө ажахы  фото: Оросой Буддын шажантанай заншалта Сангха Орос гүрэн соо ори ганса иимэ цех Ивалгын дасанай дэргэдэ байгуулагдана.
Мүнөө дээрээ байшангынь заһабарилагданхай, дулаасуулгын соргонууд татагданхай.
Нооһо угааха, жэжэдхэхэ, мүн һүүлэй һүүлдэ һэеы бүтээхэ оньһото түхеэрэлгэнүүдынь туршалга гарана, тэдээн дээрэ хүдэлхэ мэргэжэлтэдшье һуралсал хэнэ.
Үбэлэй, хабар-намарай хубсаһанай дотор хэхэдэ, дэрэ, хүнжэл оёходо хэрэглэгдэхэ нимгэн һэеы хэхэ зорилго эндэ табигдана.
Манай эндэ үсхэбэрилэгдэдэг бүхыл үүлтэрэй хонидой нооһон болбосоруулагдаха ёһотой.
Нариншье, шэрүүншье - элдэб янзын нооһо болбосоруулха аргатай иимэ цех гүрэн соомнай бэшэ үгы юм ха.
«Ниигэмэй хонин һүрэг» гэһэн түсэлдэ хабаададаг хонишодые дэмжэхэ зорилготойгоор Оросой Буддын шажантанай заншалта Сангхын үүсхэһэн түсэл бэелүүлгэдэ Юрэнхылэгшын жасаһаа мүнгэн һомологдоо.
Тэрээгээрнь оньһото түхеэрэлгэнүүд абтаба бшуу.
Ташар нютагай хонишон Доржиев 4 тонно һайн шанартай нооһо асараа.
Мүнөө туршалга хэһэнэй удаа нооһо абаха цех нээхэбди.
Тиимэһээ хүдөөгэй малшадта хонинойнгоо нооһо суглуулжа эхилхэдэ болоно, - гэжэ XXIV-дүгээр Бандида Хамба лама Дамба Аюшеев хэлэнэ.
Буряад ороной хүдөө нютагуудаар ажаһуудаг зониие дэмжэхэ зорилготой «Ниигэмэй хонин һүрэг» гэһэн түсэлэй үргэлжэлэлдэ тус цех нээгдэхэ ёһоороол нээгдэбэ гэхэдэ болоно.
Юһэн жэлэй туршада бэелүүлэгдэжэ байһан энэ түсэлэй ашаар Буряад орондо хонидой тоо нилээд дээшэлээ.
Юуб гэхэдэ, хүдөөгэй малшад Буддын шажантанай заншалта Сангхын дамжуулһан хонидые хоёр жэл соо үдхөөд, шэнэ түлөө ондоо хүндэ саашань үгэнэ ха юм.
Жэшээлхэдэ, 300 толгой хони абаһан һаа, тодорхой сагай үнгэрһэн хойно 100 толгойень саашань дамжуулха ёһотой болоно.
Фото: Оросой Буддын шажантанай заншалта Сангха  1998 онһоо эхилһэн баян түүхэтэй мүрысөөн олоной дура буляаһан юм.
Тэрэ гэһээр Ород гүрэн дотороо, бүхы дэлхэй дээрэ мэдээжэ болонхой.
Тиихэдээ эгээл олон хабаадагшадтай шатарай урилдаан гэжэ алдаршаа.
Нэгэ доро 700 хүн шатар наадана ха юм.
Һүүлэй гурбан жэлэй хугасаада хорон хамшаг үбшэнэй һүжэрһэнһөө боложо эмхидхэгдээгүй байһандань харамтай.
Энэ ушарһаа боложо, “РАПИД Гран-при” гэһэн Ородой кубогта хүртэхын түлөө мүрысөөнүүдэй бүридэлһөө гаргагдажа, шэнээр оруулагдажа үрдеэгүй.
Бүхы шатарай мүрысөөнүүдые дэмжэдэг гол эмхидхэгшэ Бандида хамба лама Дамба Аюшеевэй хэлэһээр, ерэхэ жэлдэ тус урилдаан Ородой кубогта бусаагдахаар хараалагдана.
- Бүхэроссиин мүрысөөнүүдэй бүридэлдэ заал һаа оруулха хэрэгтэй.
Юундэб  гэхэдэ, олон нэрэ солотой уласхоорондын гроссмейстернүүд наадахаяа ерэнэ.
Манай ургажа ябаа залуу халаан тэдэниие харахадаа, сугтаа наадахадаа, нэгэ агаараар амилхадаашье, урдаа ехэ үндэр зорилго табина.
Үхибүүднай гроссмейстернүүд боложо, холо ойгуур ябажа, бэеэ харуулхаяа шамдана.
Би өөрөө багадаа иимэ арга боломжогүй байгааб.
Тиимэһээ манай үхибүүдтэ иимэ арга олгуулхадаа, ехэ баяртайб, - гэжэ Дамба Аюшеев хэлэнэ.
Гроссмейстернүүд түрүүлээБүхэроссиин мүрысөөнэй бүридэлдэ хэды оруулагдаашьегүй һаа, шатарай мүрысөөндэ аяар 476 хүн арга шадалаа туршаа.
Тэрэ тоодо уласхоорондын зургаан гроссмейстер энэ мүрысөөндэ хабаадаа.
Эдэ хэд бэ гэбэл, Новосибирск хотын Дмитрий Бочаров, Красноярскын Сергей Заблоцкий, Саратовска можын хальмаг угтай Баира Кованова, Монгол ороной Энхтуул Алтан-Үлзы, Буряадаймнай Жамсаран Цыдыпов, Антон Шомоев гэгшэд болоно.
Баира Кованова Ивалгын дасанай дэргэдэ болодог мүрысөөндэ анха  түрүүшынхиеэ хабаадаа.
Тэрэ 26 жэлэй саада тээ Буряадай ниислэл ерээ һэн.
Тус материалай автор гроссмейстертэй хөөрэлдэхэдөө, “Буряад үнэн” сониной архив соо үлэһэн гэрэл зурагыень харуулжа, Улаан-Үдэ ерэһыень һануулаа.
- Ехэ һонирхолтой хэмжээ ябуулга эмхидхэгдэдэг байна.
Олон хүнүүдэй хабаадаһаниинь һайшаалтай.
400 гаран шатаршадай дунда үшөө наадажа үзөөгүй ябааб.
Хальмаг угтай хадаа буддын шажантай танилсаха һанаан үнинэй байгаа.
Ивалгын дасан орожо, олон юумэ ойлгожо абааб, - гэжэ Баира Кованова баяраа мэдүүлнэ.
Тус мүрысөөндэ уласхоорондын бүхы гроссмейстернүүд эрхимүүдэй тоодо оролсожо шадаа.
Эрэшүүлэй дунда Жамсаран Цыдыпов чемпионой нэрэ зэргэдэ хүртөө.
Һонирхолтойнь гэхэдэ, тэрэ анха түрүүшынхиеэ тус мүрысөөнэй гол шан абажа шадаа.
Шангай 2-дохи һуури гроссмейстер Антон Шомоев эзэлээ.
Эрхүү хотын уласхоорондын мастер Дмитрий Оболенских хүрэл медаляар шагнагдаа.
Баира Кованова эхэнэрнүүдэй дунда түрүү һуури эзэлээ.
Монголой айлшан Энхтуул Алтан-Үлзы хальмаг шатаршантай адли 9,5 очко абаад, 2-дохи һуурида гараа.
Залуу халаан урганаЭхэнэрнүүдэй дунда тэмсээндэ хоёр гроссмейстертэй адли очконуудые эдир залуу шатарша басагад абаһан байна.
Буряадаймнай 14 наһатай Сойжина Комиссарова, Үбэр Байгалай хизаарай 12 наһатай Анастасия Шишкарева гэгшэд эхэнэрнүүдэй мүрысөөндэ шангай һууринуудые эзэлээ.
Эдэ хоёр наадагшад 19 наһа хүрөөдүй шатаршадай дунда түрүүлжэ гараа.
19 наһа хүрөөдүй хүбүүдэй дунда 14 наһатай Роман Сымбелов эрхимлээ.
15 наһатай Эрдэм Хубукшанов, Батор Жамбалов гэгшэд шангай һууринуудта гараа.
Эдэ гурбан Буряад шатарай ерээдүй болоно гэхэдэ, алдуу болохогүй.
Залуу хүгшэнгүй шангуудта хүртөөБуддын шажанай дээдэ һургуулиин шангуудта хүртэхын түлөө энэ мүрысөөндэ заншалта ёһоороо олон тоото тусхай шангууд барюулагдаа.
2017 оной Марк Никитин эгээл эдир наадагша гээд элирээ.
Тэрэ 5 очко абажа шадаа.
Эгээл үндэр наһатай хабаадагша Цырма Ринчиновна Ачитуева 1932 ондо түрэһэн намтартай.
90 наһатай шатаршан мүн лэ 5 очкотойгоор мүрысөөгөө түгэсхөө.
55-һаа дээшэ наһанай эхэнэрнүүдэй дунда түрүү һуури эзэлһэн Лора Онхонова 7,5 очко абаһан байна.
Людмила Абзаева болон Серафима Лаврентьева чемпионһоо оройдоол 0,5 очко багаар абаа.
Аха заха бүһэтэйшүүлэй дунда шангууд наһанай гурбан бүлэгтэ барюулагдаа.
Эрхүү можын Пётр Краснопеев (60-һаа дээшэ наһатай аха захатанай дунда), Буряадай Владимир Иринчинов (70-һаа дээшэ наһатай аха захатанай дунда) болон Сергей Ванчиков (80-һаа дээшэ наһатай аха захатанай дунда) түрүү һууринуудые эзэлһэн байна.
Бүхы наадануудай түгэсхэлдэ гроссмейстернүүд үхибүүдтэй нэгэ доро наадануудые үнгэргөө.
Тэдэ хэды эсээд байбашье, эдиршүүлтэй дуратайгаар наадаа.
Үндэһэн буряад спортын зүйлнүүдээр 2022 оной Буряадай эрхим тамиршан Сэнгдоржо Дондуков буряад шатараар 15 хүнтэй наадаһан байна.
Автор: Борис БАЛДАНОВФото: Борис Балдановтамир  фото: msp03. ru Хитадай дэлгүүртэ орос эд бараа сурталшалга хэдэг эмхитэй хэлсээн баталагданхай.
«Биосинергия» эмхиин аралжаа наймаанай захирал Андрей Чагдуровай хэлэһээр, Хитад руу эдеэ хоол гаргажа наймаалха арга боломжо бии.
Буряад орондо үйлэдбэрилэгдэһэн эд бараан байгаалиин сэбэр зүйлнүүдээр бүтээгдэһэн хадаа хитадуудта сэнтэй байна.
Хоол хүнэһэнэй нэмэлтэ, биологиин эдэбхитэй нэмэлтэ, эршэ хүсэ оруулдаг ундан болон амтан шэхэр мэтые үйлэдбэрилдэг байһанаа 2019 онһоо хойшо «Биосинергия» өөрын нэрэ доро бэе махабадта туһатай «Биофеты», «Иммунофеты», «Фитнесфеты» мэтын шэхэрнүүдые бүтээжэ эхилээ һэн.
Мүнөө элдэб пробиотик, био-нэмэлтэ, халуун ногоо, эршэ хүсэ оруулдаг унда, һүнэй конфетэ үйлэдбэрилгэдэ онсо анхаралаа хандуулна.
Эдэ бүгэдэнь Байгал шадархи газар дэбисхэрэй сэбэр зүйлнүүдээр үйлэдбэрилэгдэнхэй – ямаршье химиин бодос, үнгэ, амта оруулагша холигдоогүй.
Тиимэһээл «Биосинергия» эмхиин бүтээһэн эдеэ хоол Хитадай ажаһуугшадай һонирхол татана.
Фото: msp03. ru  фото: Баир Дугаровай дурадхаһан гэрэл зураг Буряадай, Тывагай, Хакасиин, Алтайн, Яхадай хэлэ бэшэгэй эрдэмтэд, уран зохёолшод, оршуулагшад болон дээдэ hургуулинуудай оюутад энэ хэмжээндэ хабаадаа.
Элитэ уран шүлэгшэн, арадай поэт, хэлэ бэшэгэй эрдэмэй доктор Баир Сономович Дугаров Буряад Уласһаа оролсоо.
Новосибирскын гүрэнэй техническэ университедэй хэлэ бэшэгэй танхимhаа хэлэ бэшэгэй эрдэмэй кандидат, доцент, Ородой Холбоото Уласай Уран зохёолшодой холбооной гэшүүн Владимир Евгеньевич Угрюмов хабаадаа.
Тэрэ элдэб арадуудай үндэhэн соёлой хоорондохи харилсаанай асуудалда зорюулагдаhан түхэреэн шэрээгэй үедэ «Ородой ба Монголой соёлнуудай холбоон хэлэ бэшэгэй хэмжээндэ» гэжэ мэргэжэлтэдэй хамтын хүсɵɵр бэшэгдэhэн монографитай танилсуулаа юм.
Тэрэ монографи соо буряад арадай поэт Баир Дугаровай зохёохы ажал тухай статья оруулагдаhан.
Тус суглаан дээрэ оршуулгын хэрэгэй гол шухала сэдэбүүдээр зүбшэн хэлсэhэн байна:- Бага арадуудай уран зохёолнуудые оршуулгын хэрэгтэ ород хэлэн гол үндэhэ баримтань боложо хэрэглэгдэхэ ёhотой;-  Оршуулгын хэрэгтэ инновационно оньhон аргануудые нэбтэрүүлгын хэрэг эрхилэлгэ;- Уран зохёолнуудые оршуулгын талаар мэргэжэлтэдые бэлдэлгэ ба  тусхай hуралсалай газарнуудые байгуулга;- Сибириин үндэhэн арадуудай уран зохёолшодой ба оршуулагшадай   хамтын ажаябуулгануудай дэбисхэр байгуулга;- Yндэhэн арадуудай авторнуудта ба оршуулагшадта мүнгэ салин түлэхэ асуудалнуудые шиидхэлгэ;- Шэнэ hанамжа дурадхалнуудые дэмжэлтын ба залуу оршуулагшадай жэл бүриин  слёт эмхидхэлгэ;«Арчилан» гэhэн түсэб нэн түрүүн Сибириин арадуудай ɵɵр ɵɵрын онсо маягтай үндэhэн соёлые сахин хүгжɵɵхэ үүргэтэй.
Хэлэн гээшэ угсаатан бүхэнэй соёлые тодорхойлон харуулдаг ха юм.
Новосибирскын соёлой сайдай орлогшо Евгений Сазоновой ТАСС-ай пресс-түбтэ мэдээсэhээр, тус зүблɵɵнэй дүнгүүдээр Сибириин арадуудай уран зохёолой оршуулгын түб байгуулагдахаар хараалагдана.
Конференцидэ хабаадагшадай шиидхэбэриин ёһоор, түрэл хэлэн дээрэ бэшэдэг уран зохёолшодто алишье талаар туhаламжа ба дэмжэлтэ үзүүлэгдэхэ.
Сибириин арадуудай уран зохёолой оршуулгын түбэй  байгуулагдахада, тэндэ  уран найруулагшадай, оршуулагшадай, Соёлой  яамануудай ба засаг зургаануудай түлɵɵлэгшэдэй, мэргэжэлтэдэй болон бусад зоной хамтаран харилсаха, зохёохы ажаябуулгануудые гүйсэдхэхын тусхай дэбисхэр эмхидхэгдэхэ.
Тус шэглэлээр мэргэжэлтэдые бэлэдхэлгын эрдэм hуралсалай эмхи зургаануудые байгуулха, уран зохёолой оршуулагшадай мэргэжэлые дэлгэрүүлхэ юм.
Уласуудай үндэhэтэнэй номой сангуудта «Арчилан» гэhэн эмхинүүдые байгуулжа, оршуулгын ба уран зохёолой хэрэгүүдые эршэмтэйгээр ябуулхаар хараалагдана.
Мүн Сибириин арадуудай уран зохёолой оршуулгануудтай альманах – журнал байгуулха тухай хөөрэлдөөн болоо.
Тэрээн соо авторнуудай хоёр хэлэн дээрэ уран найруулгануудые ба арадай аман үгын зохёолнуудые хэблэжэ, авторнууд тухай мэдээнүүдые толилжо байхань шухала гэжэ тэмдэглэгдээ.
Тиин жэл бүхэндэ “Арчилан” фестивальнууд үнгэржэ, заншалта болохо юм.
Тэрэ хадаа Сибириин арадуудай соёлой, уран зохёолой ёhото hайндэр боложо, манай гүрэнэй арадуудай хани барисаа бүхэжүүлхэ болоно.
Автор: Баярма БАТОРОВАФото: Баир Дугаровай дурадхаһан гэрэл зурагуран зохёолшодтүсэлоршуулга Юрэнхылэгшэ Владимир Путинай даабаряар энэ хэрэгтэ 455 миллиард түхэриг шэглүүлэгдэхэ, - гэжэ Ород Уласай мүнгэн һангай сайд Антон Силуанов дуулгана.
Ажамидарал хангаха мүнгэнэй доодо хэмжээнһээ бага олзо оршотой гэр бүлэнүүдтэ тус туһаламжа үзүүлэгдэхэ юм.
Арад зоной ажамидарал хангаха мүнгэнэй доодо хэмжээнэй хахадынь түлэгдэхэ.
Тэрэнь дунда зэргэ 6150 түхэриг болоно.
Хэрбэеэ энэ мүнгэн туһаламжа ажамидарал хангаха мүнгэнэй доодо хэмжээнһээ бага байбалнь, тэрэнэй 75 % үгтэхэ.
Харин тэрэнэйшье удаа ажамидарха мүнгэнэй доодо хэмжээндэ хүрөөгүй һаань, 100 % түлэгдэхэ.
Тэрэниие тоолохонь угаа бэлэн юм.
Нэгэ гэр бүлын һарын олзо оршо тэрэнэй гэшүүдтэ хубаагдаха болоно.
Тиихэдэнь нэгэ хүнэй ажамидарха мүнгэнэй хэмжээн гараад ерэхэ.
Шэнээр зохёогдоһон туһаламжа хүүгэдые үндылгэжэ байһан 5 сая гэр бүлэнүүдтэ хүртэхэ.
Энэ түсэл апрелиин 1-һээ хүдэлжэ эхилхэ, харин ажаһуугшад мэдүүлгэнүүдые майн 1-һээ ниитын албанда бариха болоно.
Тиихэдээ мэдүүлгэ баригшад майн һүүлээр нэгэ доро 2 һарын мүнгэн туһаламжа абаха, - гэжэ Ород Уласай ажалай ба ниигэмэй хамгаалгын сайд Антон Котяков хэлэнэ.
Гүрэнэй туһаламжа абагшад заатагүй МИР гэһэн картатай байха ёһотой.
Автор: Булат БАДМАЕВФото: pixabay. com [68509]гүрэнэй туһаламжатэдхэмжэолзо оршо   фото: ulan. mk. ru Уласай Хүдөө ажахын ба эдеэ хоолой сайд Галсан Дареев, яаманай мэргэжэлтэд, эрдэмтэд,  фермернүүд делегациин бүридэлдэ ороһон байха юм.
Хальмагта мал үдхэлгын дүй дүршэл халан абаха зорилго Буряадай түлөөлэгшэд урдаа табижа, фермернүүдэй ажахынуудай ажал хэрэгүүдээр танилсаа,  хальмаг үүлтэрэй үнеэдые яажа  харууһалнаб   гэжэ хараа.
-Аха дүү хальмагууд маанадтал адли нүүдэл байдалтай, үхэр, адуу, хони ямаадые үдхэдэг арад ха юм.
Тиимэһээ тэдэнэй ажал хэрэгүүд манай һонирхол татаа.
Мүнөөдэр Хальмагта эбэртэ бодо малаа ямар аргануудые хэрэглэн харууһалнаб гэжэ илангаяа һонирхообди, - гэжэ Галсан Дареев хэлэнэ.
Буряадай түлөөлэгшэдэй хабаадалгатай уулзалганууд  Хальмаг Уласай Засагай газарта эмхидхэгдээ, гадна гүрэнэй дээдэ һургуулиин оюутадтай һонин хөөрэлдөөн болоо.
Автор: Янжима ДАРМАЕВАФото: ulan. mk. ruхүдөө ажахы  фото: Буряад Уласай засагай сайтһаа Мүнгэн дэмжэлгын 50 сая түхэригөөр болбосон түхэлтэй амаралтын 5-һаа үсөөн бэшэ элһэн эрье байгуулагдаха;
99 гаран сая түхэриг Буряад оронойнгоо үзэсхэлэн гоё газарнуудаар үндэһэн аяншалгын 14-һөө үсөөн бэшэ түлэбүүдтэ шэглүүлэгдэхэ;
82 сая түхэриг Байгалай эрьедэ болон аяншадай дурлаһан республикын аймагуудай газарнуудта зошод буудалнуудай, нүүдэл кемпингнүүдэй барилгада, кемпинговэ майхануудые худалдан абалгада, дүн хамтадаа 17-һоо үсөөн бэшэ түлэбүүдтэ һомологдохо юм.
Дэмжэлгын 106,3 сая түхэриг аяншалгын һалбарида хэрэгтэй түхеэрэлгэнүүдые худалдан абалгада, замуудай электронно залуурнуудые, эрэмдэг бэетэйшье хүнүүдэй һаадгүй ябажа байхаар оршон болон  аяншалгын шэнэ замуудые байгуулгада (зүг зааһан замай тэмдэгүүдые табилга, амарха талмайнуудые, дулаасуулдаг бассейнгүүдые) - бүхыдөө  19-һөө үсөөн бэшэ түлэбүүдэй бэелүүлгэдэ шэглүүлэгдэхэ.
Буряад Уласта ажал хэрэгээ ябуулдаг гэжэ үнэмшэлгэтэй хуулиин эрхэтэй байгуулга (коммерческэ бэшэ, гүрэнэй (муниципальна) эмхи гү, али хубиин хэрэг эрхилэгшэ Гүрэнэй мүнгэн тэдхэмжэдэ хүртэхэ зэргэтэй.
Мүн лэ урилдаанда хабаадагшад республиканска һан жасада ямаршье үри зээлигүй, Оросой Холбоото Уласай алба татабариин хуулинуудай ёһоор бүхы янзын түлбэринүүдээ хүсэд дүүрэн түлэһэн байха ёһотой юм.
- Аяншадые байрлуулха зошод буудалнуудай барилгада болон саг зуура хүнүүдые байлгаха кемпингнүүдые табиха гэбэл, олзын хэрэг эрхилхэ, тэндээ барилга хэхэ эрхэтэй гэһэн баталамжатай газартай байха ёһотой юм, - гэжэ Алдар Доржиев нэмэжэ хэлээ.
Урилдаанда хабаадагшад хэдэн дэмжэлгэдэ хүртэхэ тухай хандаха эрхэтэй,  гэбэшье нэгэ дэмжэлгэдэ нэгэл мэдүүлгэ үгэхэ юм.
Илагшад түлэбүүдээ 2023 оной  декабриин 31 болотор бэелүүлхэ ёһотой.
Тогтоолнуудтай танилсаха болон дэлгэрэнгы мэдээсэлнүүдые: https://egov-buryatia. ru/minturizm/activities/informatsiya-dlya-turoperatorov/gosudarstvennaya-podderzhka-v-sfere-turizma. php?
clear_cache=Y гэһэн Буряад Уласай Аяншалгын яаманай  сайт  дээрэ мэдэжэ абаха аргатай.
Автор: Сэнгэ РИНЧИНОВФото: Буряад Уласай засагай сайтһаааяншалгатүлэб бэелүүлгэ «ЧУВАШ ЯҺАНАЙБ! »Надежда Колесниковагай гэртэхин Татарстанай Аксубаевска аймагhаа гарбалтай байhан.
1950-яад онуудай эхиндэ Сибириин ба Алас Дурнын газарнуудые ашаглалгын гүрэнэй тусхай программаар Буряад Улас руу зɵɵжэ ерээд нютагжаhан түүхэтэй.
Тэрэ үедэ баруун булангуудhаа ɵɵрын hайн дураар нютаг урилжа ерэhэн хүнүүдтэ засаг түрын зүгhɵɵ ехэ дэмжэлтэ үзүүлэгдэдэг байhан.
Зɵɵжэ ерэhэн айл бүхэндэ гэр байра, газаагаа үдхэхэ үнеэ, хони ямаа болон бусадые үгэдэг hэн ха.
1930-аад онуудта хамалганда орожо сүлүүлhэн хүнүүд баруун талаhаа ерэдэг байhан гэжэ мэдээжэ.
1940-1941 онуудта ехэ зɵɵдэлэй долгёор буужа ерэhэн олон зоной хахадынь шахуу Эсэгын дайнай үедэ hɵɵргɵɵ бусажа ошоhон.
1951-1954 онуудта гүрэнэй тусхай түсэбэй бэелүүлгын хэмжээндэ баруун талын нютагуудhаа таряашад олоороо зɵɵжэ ерэhэн байна.
1959 ондо Буряад Уласай заводууд ба фабрикануудта хүдэлхэ үүргэтэй элдэб янзын мэргэжэлтэд ба хүдэлмэрилэгшэд бууhан ушартай.
Тэдэнэй тоодо олон зуугаад чуваш яhанай зон байhан гэжэ эли.
- Мүнɵɵ  Буряад Уласта – 700-гаад, Эрхүүгэй можодо – 4000 гаран чуваш яhатан ажаhуудаг гэжэ тоологдоно, - гэжэ Надежда Николаевна хэлэнэ.
Тэдэнэй ехэнхинь ородуудтай, буряадуудтай болон бусад яhанай зонтой гэр бүлэ болоhон.
Илангаяа буряадуудтай ниилэһэн олон бүлэнэр бии.
Юундэб гэхэдэ, манай арад талын хүннүүдһээ нэгэ гарбалтай hэн тула ёhо заншалнууднай нэгэ үндэhэтэй бшуу.
Надежда Колесникова саашань иигэжэ үргэлжэлүүлнэ:- Би 50 наhа хүрэтэрɵɵ ɵɵрыгɵɵ ородби гэжэ тоолодог байгааб.
Паспорт соомни мүн лэ «ород» гээд бэшээтэй.
Yнэн дээрээ чуваш яһанай болоноб.
Би түрэл hайхан Буряад орондоо дуратайб, эндэhээ  хайшаашье зɵɵжэ ошохо хүсэлгүйб.
2018 ондо Буряад Уласта чуваш яhанай нютагаархидай нэгэдэл байгуулагдажа, Надежда Колесникова түрүүлэгшээр томилогдоhон байна.
ОРШУУЛГЫН АЖАЛДАНадежда Николаевна Колесникова Хоринск hууринда түрэһэн.
Дунда hургуулиин удаа Буряадай гүрэнэй багшанарай институдай хари хэлэнэй таhагта hуража, амжалтатайгаар түгэсхэhэн.
Англи ба немец хэлэнүүдэй багша болоһон.
Улаан-Yдэ хотын hургуулида багшаар хүдэлжэ эхилээд, саашадаа хубиин хэрэг эрхилжэ, нэмэлтэ hуралсалай түб нээhэн байна.
Тэндэнь үхибүүдтэ англи ба немец хэлэнүүдэй репетиторскэ туhаламжа үзүүлэгдэдэг hэн ха.
- Нэмэлтэ hуралсалай түбтэ үхибүүдтэй хамта хари хэлэнүүдhээ уран зохёолнуудые оршуулдаг байгаабди.
Тиихэдээ оршуулга – минии хэрэг гэжэ ойлгоо hэм, - гэжэ Надежда Николаевна хɵɵрэнэ.
Уданшьегүй тэрэ түбɵɵ хаагаад, интернедээр англи хэлэнэй оршуулагшаар хүдэлжэ эхилээб.
Хари гүрэнүүдэй компанинууд манай гүрэндэ тиимэ албануудые байгуулдаг байгаа.
Тиигээд тайваниин хэлэнhээ оршуулагшадта hураггүй үндэр салин түлэдэг hэн тулань тус хэлэ шудалаа hэм.
Хэды орёошье hаань, компанинуудай даабаринуудые hайн шанартайгаар оршуулха эрдэм мэдэсэтэй боложо шадааб.
Теэд мүнɵɵ сагта элдэб хорилтонуудһаа боложо, хари гүрэнүүдэй компанинууд Россиhаа гаража ошоо.
Би ажалгүй үлэhэн ушараар уран зохёолнууд дээрэ хүдэлнэб.
Надежда Колесниковагай шүлэгүүдтэй нэгэ хэды согсолбори номууд Чуваш Уласай номой хэблэлдэ толилогдоhон байна.
«Улаан-Yдын дурсалгата хүшɵɵнүүд» гэhэн нэрэ гаршагтай «Валентина Терешковада», «Дээдэ-Yдын хүпеэстэ», «Антон Чеховтэ», «Алдар Цыденжаповта», «Оюутанда», Байгалай «Мэлхэй шулуунда» ба «Хэрхирhэн арсаланда» шүлэгүүдынь, «Байгалай домогууд» болон бусад уран найруулгануудынь уншагшадай анхарал татадаг.
Авторай онсо тэмдэглэhээр, мүнɵɵ чуваш хэлэн дээрэ үхибүүдтэ зорюулһан номуудые хэблэлгэдэ онсо анхарал хандуулагдана.
2019 ондо уран шүлэгшэн Президентын грант шүүжэ, ород хэлэн дээрэ «Иакинф Бичурин ба Буряад орон.
Эрдэмтэ санаартанай мүрɵɵр», «Шоргоолзонууд ба загаhад» гэhэн дүрбэн хэлэн дээрэ оршуулгатай үхибүүдтэ зорюулһан ном хэблэhэн байна.
ГҮН УДХАТАЙ ҮЛЬГЭР Гол мүрэнүүдэй,  нуурнуудай уhанай эрьеhээ халихада, загаhад эрьеын шоргоолзонуудые эдидэг.
Харин уhанай шэргэжэ доошоо буухада, эрьедэ үлэhэн загаhадые шоргоолзонууд эдидэг.
Энээн тухай Тайваниин арадай гүнзэгы удхатай үльгэр бии.
Сэсэн мэргэн hургаалынь иимэ заршамтай:  hайн байхадаа, үлүү ехээр хабархаха хэрэггүй.
Мүнɵɵдэр эдижэ байhан шумуулдаа үглɵɵдэр ɵɵрɵɵ эдюулжэ магадгүйш.
Энэ «Шоргоолзонууд ба загаhад» гэhэн үльгэрые Надежда Колесникова тайска хэлэнhээ ород, англи хэлэнүүд дээрэ оршуулаа.
Россиин Сурбалжалагшадай холбооной  гэшүүн, Хэжэнгын  Х. Намсараевай нэрэмжэтэ дунда hургуулиин буряад хэлэнэй ба литературын багша Дашама Доржиева тэрэ үльгэр буряадшалаа.
Чуваш хэлэн дээрэ Чуваш Уласай Уран зохёолшодой холбооной гэшүүн, Афган дайнда хабаадагша Анатолий Хмыт оршуулжа найруулhан байна.
Иигэжэ 4 хэлэн дээрэ оршуулагдаһан үльгэр Надежда Колесникова хүүгэдэй ном болгожо хэблэhэн байна.
Yнгэтэ зурагуудайнь автор – Ородой Холбоото Уласай Уран зохёолшодой ба Сурбалжалагшадай холбоонуудай гэшүүн Светлана Гордеева мүн.
- Энэ ном үхибүүдэй хари хэлэнүүдые шудалхада туhатай байхаhаа гадна, эрдэм мэдэсыень үргэдхэхэ гэhэн гол үүргэтэй, - гэжэ Надежда Николаевна онсо тэмдэглэнэ.
Сагай ба байгаалиин эрьесын ёhоор бүхы юумэн үргэлжэ хубилдаг.
Хүн гээшэ урдахи хуби заяагаа түсэблэн, ёhо журамтайгаар зохёожо hурахань шухала.
Ямаршье сагта бэеэ бусадhаа дээгүүр табижа, бүдүүрхүү абари зан харуулха хэрэггүй, юундэб гэхэдэ, гэнтэ ɵɵрɵɵ эрьедэ хаюулаад, шоргоолзоной хүнэhэн болоhон загаhан мэтэ хосоржо болохош.
Эдэ бүгэдэ тухай олон асуудалнуудые үхибүүдэй урда тус үльгэр табина.
Надежда Колесникова 200 ном буряад хэлэнэй багшанарта миинтээр бэлэглэхэ гэжэ шиидэhэн байна.
«Энэ ном олондо туhатай, hонирхолтой байг лэ! » - гэжэ тэрэ хүсэнэ.
Авторай «Иакинф Бичурин ба Буряад орон.
Эрдэмтэ санаартанай мүрɵɵр» гэhэн номынь чуваш арадай эрхим түрүү хүнүүдэй нэгэн болохо Никита Яковлевич Бичуринай ажаябуулганууд тухай зураглан харуулhан.
«Иакинф эсэгэ» гээд алдаршаhан үнэн алдартанай санаартанай, зүүн зүгэй арадуудые шэнжэлэгшэ эрдэмтэнэй хуби заяаниинь Буряад арадай түүхэтэй бүхэ холбоотой байhан юм.
Автор: Баярма БАТОРОВАФото: Авторай дурадхаһан гэрэл зурагуудНадежда Колесниковауран зохёолшод  фото: Гэр бүлын архивһаа Сергей Санхядов 1977 ондо Улаан-Yдэдэ түрэһэн юм.
1994 ондо хотын Лингвистическэ 3-дахи гимнази алтан медальтайгаар дүүргэhэн.
2001 ондо Зүүн Сибириин гүрэнэй технологическа университет шалгарhанай тэмдэгтэй дипломтойгоор түгэсхэhэн байна.
2001 ондо  Улаан-Yдын Советскэ хороогой Пенсионно жасада  ажалайнгаа зам эхилhэн.
2006 ондо Буряад Уласай Пенсионно жасада хүдэлжэ эхилээ.
2007 оной февраль hарада Буряад Уласай пенсиин тэдхэмжэ олгуулгын ба түлэлгын түбтэ шэнэ тушаалда томилогдоhон юм.
Удахагүй Сергей Санхядов Бэшүүрэй аймагай Пенсионно жасын даргын тушаал эзэлhэн.
2010 онhоо тус жасын даадхалай түлбэриин таhагта хүдэлɵɵд, 2011-2014 онуудта Буряад Уласай Пенсионно жасын таhагай хүтэлбэрилэгшын орлогшын тушаалда хүдэлhэн байна.
2014-2016 онуудта Сергей Александрович Москва хотын Пенсионно жасын түб захиргаанай Департаментын даргын орлогшын, 2016-2018 онуудта Даадхалай түлбэриин захиргаанай департаментын даргын тушаалнуудта амжалтатайгаар хүдэлhэн намтартай.
Теэд гэнтэ гүрэнэй ниислэл хотодо толгой эрьемэ туйлалтануудтай ажалаа орхижо, хуби заяагаа эгсэ хубилгаһан юм.
Энээн тушаа Сергей Санхядов манай сурбалжалагшын асуудалнуудта харюусаба.
-  Та ямар ушараар гэнтэ 40 наhатайдаа Москва хотодо амжалтатайгаар хүдэлжэ байhан аад, албата тушаалаа орхёод, Улаан-Yдэ хото бусажа, буряад хэлэеэ шудалжа эхилhэн байнабта?
- Би залуу наhандаа хүнэй хуби заяанда эгээл шухалань ажал, мэргэжэлээр үндэр туйлалтанууд гэжэ тоолодог байгааб.
Теэд 40 наhа гүйсэхэдɵɵ, ээлжээтэ үндэр тушаалhаа зүрхэ сэдьхэлни ехээр хананагүй гэжэ ойлгооб.
«Юун дуталданаб? » - гэhэн асуудал дээрэ гүнзэгыгɵɵр бодомжолжо үзɵɵд, дороо найдамтай бата бүхэ hууригүй элhэн ордон  бодхооноб гэжэ ойлгооб.
«Би хэнбиб? » - гэhэн асуудалда дүүрэн харюу үгэхэ аргагүй, дотор сэдьхэлэй түшэг тулгагүй хүн байhанаа мэдэрээб.
Тиигэжэ ойлгоходоо, би Москва хотодо ажалаа орхёод, Буряадайнгаа ниислэл хото руу бусажа, түрэл хэлэеэ шудалха, үнэн бэеэ бэелхэ гэжэ шиидэhэн байнаб.
- Буряад хэлэнэй шудалалгада ямар hуралсалай номуудые ба аргануудые хэрэглэhэн тухайгаа хɵɵрыт.
- Yшɵɵ Москвада ажаhуухадаа, Жаргал Бадагаровай «Буряадаар дуугараял» гэhэн Ютуб –түлэб харадаг байгааб.
Түрэл нютагаа бусаад, нэн түрүүн Буряадай гүрэнэй университедэй мэргэжэлтэн Дареева Оксана Александровнада хандааб.
Оксана Александровна намтай хэшээлнүүдые үнгэргэжэ, хэлэнэй байгуулалтаhаа гадна буряад арадай ёhо заншалнуудтай танилсуулаа.
Саашадаа би ɵɵрын хүсɵɵр эрдэмээ дээшэлүүлжэ, Ютуб – канал соо Татьяна Хамагановагай «Хошон зугаа» дамжуулгануудые харадаг байгааб.
Тус түлэб соо хэрэглэгдэhэн буряад хэлэнэй байгуулалтануудые шэнжэлжэ, удха шанарыень ойлгохые оролдооб.
- Түрэл хэлэн дээрээ хɵɵрэлдэжэ эхилхэдээ, дотор сэдьхэлээрээ, hанаа бодолоороо хубилаа гүт?
- Тиигээ, хубилааб.
Бидэ ɵɵрын шухала асуудалнуудые  холын хари газарнуудаар бэдэрхэ ёhогүйбди.
Бүхы хэрэгтэй мэдээсэлнүүд манай үндэhэн хэлэн соо үршɵɵгдэhэн заяатай.
Буряад хэлэн  айхабтар орёо хэлэн, тэрэниие балшар бага наhанhаа, али гэбэл, гансал тэрэ хэлэн дээрэ хɵɵрэлдэдэг уладай дунда ороходоо, hайнаар шудалха аргатайбди гэhэн hанамжа бии.
Харин минии hанамжаар, буряад хэлэеэ hайнаар шудалхын тула нэн түрүүн гол байгуулалтынь бүридэлые ойлгожо абаха хэрэгтэй.
Хэлэнэй түхэл байгууламжын эрдэм энэ талын асуудалнуудта тон бага анхаралаа хандуулдагынь шаналалтай.
- Агууехэ Эсэгын дайнай үедэ танай элинсэг эсэгэ И. В. Сталинтай бэшэгээр харилсадаг байhан гэжэ мэдээжэ.
Тэрэ ушар тухай хɵɵрэжэ үгыт.
- Би уг гарбалаараа Һэнгэлдэр Хонхо омогойб.
Минии элинсэг хулинсагууд Эрхүүгэй можын Качугай аймагай Нэхэлэй (мүнɵɵнэй Никилей) нютагта түрэhэн тоонтотой юм.
Санхядов Прокопий Баргаевич гэжэ элинсэг эсэгэмни мүн лэ тэрэ нютагай ажаhуугша байhан.
1930-аад онуудта тэрэ тосхоной бүхы ажаhуугшадые хүсɵɵр намнажа гаргаад, орондонь СССР гүрэнэй баруун булангуудhаа хамалганда абтажа сүлүүлhэн зониие байрлуулhан түүхэтэй.
Прокопий Баргаевич гэр бүлэтэеэ хамта хүршэ Баяндайн аймаг нүүжэ, тэндэхи «Социализм» хамтын ажахыда  хүдэлжэ эхилhэн байна.
1943 ондо 60 наhатай элинсэг эсэгэмни «Иркутский колхозник» гэhэн танкын колоннын байгуулалтада туйлай ехэ мүнгэ оруулhан намтартай.
Тэрэ габьяагайнь түлɵɵ И. Сталин Прокопий Санхядовта баярые хүргэhэн тусхай телеграмма эльгээhэн.
Мүнɵɵ Москва хотын Россиин гүрэнэй социальна политикын түүхын архив соо тэрэ телеграммын буулгабари олдоhон юм.
- Танай наhанай жэшээ - түрэл нютагтаа, арад зондоо үнэнхэ зүрхэнhɵɵ дуратай, эрэлхэг зоригтой хүнэй ябадал.
Yндэhэн буряад хэлэеэ хүндэлдэггүй, ёhо заншалнуудаа сахидаггүй залуу үеын хүнүүдтэ ямар hургаалай үгэнүүдые зорюулха хүсэлтэйбта?
- Баярлаа.
Буряад хэлэеэ мэдэхэгүй залуу үетэниие шүүмжэлэн заабарилхада, тэдэнэй зүгhɵɵ hɵɵргэдэн эсэргүүсэхэ дуран хүрэхэ гэжэ мэдэнэб.
Тиимэhээ hургаал заабаригүйгɵɵр, миин иигэжэ хэлэхэ байнаб: «Мүнɵɵ, эршэмтэйгээр хубилан хүгжэжэ байhан үе сагта,  буряад хэлэнэй байдал жэлhээ жэлдэ hайжарна гэжэ эли.
Түрэл хэлэеэ шудалха хүсэлтэй зоной тоо олошорно гэжэ тоосоогүй.
Уданшьегүй     дээдын эрдэм hуралсалтай хүн заабол түрэл хэлэеэ hайн мэдэхэ ёhотой гэhэн шанар шэнжын эрилтэтэй саг ерэхэ.
Тэрэниие эртээнhээ ойлгоод, үндэhэн гарбалайнгаа хэлые шудалжа эхилhэн залуушуул ерээдүйн сагта алишье талаар урагшатай ба амжалтатай байха гэжэ эли.
- Олоной һонирхол татаһан «Шононууд» гэжэ хоёр дилоги - номуудай удаа танда буряад хэлэн дээрэ уран зохёол бэшэхэ хүсэл түрэдэггүй гү?
- Yшɵɵ дахин баярые хүргэнэб!
Мүнɵɵ дээрээ буряад хэлэнэй бүхы нарин заршамуудые гүнзэгыгɵɵр шудалжа байнаб.
Тиигээд бэлэн болоходоо, заабол буряад хэлэн дээрэ зохёолнуудые найруулжа хэблэхэб.
Олондо hонирхолтой ба туhатай номууд болохо гэжэ найданаб.
Энэ - минии гол зорилго.
-Танай байгуулhан «Амиды хэлэн» гэhэн Ютуб – hубаг урагшатайгаар дэбжүүлэгдэнэ.
Тэрэнэй ажаябуулганууд тухай хɵɵрыт даа.
- Би оройдоо «хооhонhоо» түрэл хэлэеэ шудалжа эхилээд, буряад хэлэнэй ородhоо илгардаг гол шухала заршамуудтай танилсааб.
Тиигээд буряад хэлэ үзэхэ дуратай бусад хүнүүдтэй шэнэ эрдэм мэдэсээрээ хубаалдаха хүсэлтэй болоhон байнаб.
Yнгэрэгшэ жэл намтай нэгэ адли hанал бодолтой Сергей Балдыханов гэжэ шэнэ залуу нүхэртэй болоо hэм.
Тэрэнэй дурадхалаар бидэ ɵɵрын Ютуб – hубаг байгуулжа, олондо туhатай мэдээсэлнүүдээрээ аша үрэтэйгɵɵр хубаалдаха аргатай болоhондоо баяртайб.
Манай түлэбɵɵр hонирхоhон харагшадhаа яhала hайн дэмжэлтын үгэнүүд орожо урмашуулдаг.
«Сергей Санхядов» гэhэн Ютуб – hубаг руумнай орожо, хүн бүхэн танилсаха аргатай.
Эсэстэнь би танда үшɵɵ дахин баярые хүргɵɵд, бүхы уншагшадые харагшан Туулай жэлээр амаршалнаб!
Автор: Баярма БАТОРОВАФото: Гэр бүлын архивһаабуряад хэлэн  Буряад уран зохёолдо һурагшад ба оюутадай һонирхол татаха, тэдэнэй зохёохы шадабари хүгжөөн мүлирүүлхэ, мүн Ц. Дондогойн зохёолнуудые дэлгэрүүлхэ зорилготой тус урилдаа Буряадай Болбосоролой болон эрдэм ухаанай яаман, Доржи Банзаровай нэрэмжэтэ Буряадай гүрэнэй ехэ һургуули үүсхэн байгуулба.
Гадна «Буряад үнэн» Хэблэлэй байшан, Бүгэдэ Буряадай үндэһэн соёлой эблэл ба К. Ш. Цыденовэй үхибүүд эмхидхэлэй ажал ябуулгада хам оролсоно.
Урилдаанай юрэнхы дүримөөр, хабаадагшад наһанай гурбан бүлэгтэ хубааран мүрысэхэ: 5-8-дахи ангиин һурагшад, 9-11-дэхи ангиин һурагшад, тусхай мэргэжэлэй дунда, мүн дээдэ һургуулинуудай оюутад.
«Уянгын шүрэ» - «Уран шүлэг» гэһэн шэглэлээр хабаадагшад түрүүшын шатада «Эхэ – үри бэе – тоонто нютаг» гэһэн темээр шүлэгүүдые зохёохо, харин «Уянгын дэбтэрһээ» гэһэн хоёрдохи шатада Ц. Дондогойн шүлэглэмэл зохёолнуудые уранаар уншаха ёһотой.
Урилдаанай хоёрдохи шэглэл – «Уран һайханай юртэмсэ» - «Үргэлжэлһэн зохёол».
Нэгэдэхи шатадань «Буряад хэлэнэйнгээ баялиг уудалан, буурал эхэдээ дуугаа зорюулхам» гэһэн сэдэбээр рассказ зохёохо, харин «Найруулга» гэһэн удаадахи шатадань Ц. Дондогойн зохёолнуудай үндэһөөр буряад хэлэн дээрэ эссе бэшэхэ болоно.
«Хурса гуурһан» - «Журналистика» гэһэн шэглэлээр хабаадагшад «Аба эжын буянгаар. », «Гал гуламтань бадарһаар» гэһэн темэнүүдээр толилолгонуудые бэлдэхэ ёһотой.
Урилдаанай дүрбэдэхи шэглэл – «Уран зурааша».
Эндэ «Эжы», «Эхэ орон», «Эхэ газар», «Үри бэе», «Тоонто нютаг» гэһэн сэдэбүүдые Ц. Дондогойн зохёолнуудтай уялдуулан, уран зурагуудые бүтээхэ болоно.
Мартын 15-да үглөөнэй 9 сагһаа Д. Банзаровай нэрэмжэтэ Буряадай гүрэнэй ехэ һургуулиин 8-дахи һуралсалай байшанда (Ранжуровай гудамжа, 4) урилдаанай гол шата үнгэргэгдэхэ.
Илалта туйлаһан, мүн шангай һуури эзэлһэн һурагшад ба оюутад Ким Цыденовэй гэр бүлын зүгһөө мүнгэн шангуудта хүртэхэ.
Харин ажалнуудынь тусхай согсолбори болгон хэблэгдэхэ.
Урилдаанда хабаадаха тухай мэдүүлгэнүүд ба ажалнууд мартын 10 болотор [email protected] гэһэн сахим хаягаар бүридхэлдэ абтана. фото: Түнхэнэй аймагай захиргаан Тэрээндэ Буряад ороной, Үбэр Байгалай хизаарай, Новосибирскын, Свердловскын ба Эрхүү можонуудай түлөөлэгшэд – дүн хамтадаа 600-гаад хүн хабаадаа.
Түрүүшын үдэртэ шагай, шатар наадан, мушхуурга (модо) таталга, мори буляалдаан (һолоомо шэхэжэ дүүргэгдэһэн дэрээр сохилсоон), туулган тобшо (тэбэг сохилго) үнгэргэгдөө.
Туулган тобшо (зүүн буряадууд тэбэг сохилго гэдэг) – Байгал шадарай буряадуудай урданай наадан.
«Тобшо» гээшэнь туулга хайлуулжа, дундань хоёр нүхэ гаргаһан тобшо болоно.
Тэдэ нүхэнүүдээрнь 3-6 сантиметр тухай утатай малай арһа бүхэлжэ оёод, дээшэнь сохижо наадаха.
Нааданай дүримөөр тобшо гансал хүлөөрөө гү, али хоёр хүлөөрөө ээлжэлүүлэн үдьхэлжэ наададаг юм.
Эгээл олон дахин сохижо шадаһан хүн илалта туйлаа гэжэ тоологдоно.
Фото: Түнхэнэй аймагай захиргаан    фото: Тумэн Санжижаповай гэрэл зураг  Улаан-Үдэ хотоһоо холо бэшэхэнэ нэмжыһэн Сэлэнгын аймагай Тамча һуурин руу Буряад театрай зүжэгшэд нэгэ үдэрэй гастрольдо һаяхана гараа һэн.
Мүнөө үе сагай эрилтэдэ тааруулан заһабарилагдаһан уужам, дулаан соёлой байшанаар дүүрэн зон суглараа.
«Буряад театр эндэмнай зүжэг табихань гэжэ дуулаад, олоороо ерээбди»,- гэжэ хүршэ Сайдам нютагай ажаһуугшад хэлээ.
«Би-Толгонай» гэһэн зүжэг харагшадай зүрхэ сэдьхэлэй хүбшэргэй хүдэлгөө, уяруулаа.
Наһанайнгаа нүхэрые, хүбүүдээ алдажа, хүндэ хүшэр байдалые хэды үзөөшье һаа, нигүүлэсхы һайхан сэдьхэлээ Толгонай эхэнэр алдаагүй.
Эхэнэр хүн нэн түрүүн эжы.
Эхын һайхан нигүүлэсхы сэдьхэлые Россиин габьяата зүжэгшэн Должин Тангатова тон тодоор харуулаа.
Чингиз Айтматовай «Эхын таряалан» гэһэн туужын удхаар Борис Львов-Анохиной найруулһан тус зүжэг моноспектакль болоно.
Найруулагшань - зүжэгшэн Баир Бадмаев гээд һануулая.
Ород хэлэн дээрэ синхронно оршуулга Буряад Уласай габьяата зүжэгшэн Дабацу Юндунова уншаа.
«Хүдөө нютагуудта харагшадтаяа уулзахада, ходо урматай байдаг.
Һүүлэй үедэ үндэһэтэнэй «Соёл» гэһэн түсэлэй аша туһаар сэлеэн, һууринуудай соёлой байшанууд заһабарилагдана, шэнэлэгдэнэ.
Ямар гоёнууд болоно гээшэб.
Тиимэһээ аймагуудаар, илангаяа дүтын нютагуудаар гастрольдо саг үргэлжэ гаража байдаг һаа, һайн байгаа»,- гэжэ дүшэ гаран жэлэй туршада театрта хүдэлжэ ябаһан Дабацу Ринчиндоржиевна һанамжаараа хубаалдаба.
Театрай зохёохы бүлэг Буряад орон соогоо мэдээжэ, урданай баян түүхэтэй Тамчын дасан орожо зальбараад, гороо хээд, Улаан-Үдэеэ бусаа.
Дарья ЦыдыповаФото: Тумэн Санжижаповай гэрэл зурагБуряад театр  фото: Аюна Цыренжаповагай дурадхаһан зураг - Сайн байна, Аюна Заяновна!
Хүдөө ажахын сайдай орлогшын тушаалда хүдэлжэ эхилһээртнай хэды саг үнгэрөөб?
Ямар һалбари залан хүтэлнэ гээшэбта?
- Сайн байна!
Хүдөө ажахын сайдай орлогшоор жэл тухай ажаллажа байнаб.
Хүдөө ажалшадта, эмхинүүдтэ гүрэнэй талаһаа үгтэжэ байдаг тэдхэмжэ, туһаламжа хинажа байдаг һалбари хүтэлбэрилнэб.
- Олон толгой бодо малтай, хонин һүрэгтэй фермернүүд болон үргэн ехэ талмайда орооһо таридаг таряашад гүрэнэй туһаламжада хүртэдэг гэжэ мэдэнэбди.
Харин хүдөө нютагта ажаһуугаа айл бүхэн шахуу үмсэдөө өөрын мал адууһатай байдаг.
Тэдэ зондо гүрэнэй талаһаа тэдхэмжэ гэжэ байдаг гү?
- Үмсын ажахын хүсөөр эдеэ хоолой зүйлнүүдэй ехэнхи хубинь үйлэдбэрилэгдэнэ.
Нёдондо болотор гүрэнэй талаһаа энэ һалбарида мүнгэн туһаламжа үзүүлэгдэдэггүй һэн.
Харин мүнөө  гүрэнэй туһаламжа үргэдхэгдэжэ, байгша ондо анха түрүүшынхиеэ энэ һалбари дэмжэгдэхэнь.
Өөһэдыгөө хангаха гэжэ газаагаа үсхэбэрилһэн адуу малнай үмсын ажахы болоно гээшэ.
Тэдэнэр өөһэдтөө хэрэгтэй эдеэ хоолоо нөөсэлөөд, үлүү гараһанииень худалдаха эрхэтэй.
Адуу мал харадаг зонһоо гадуур  огородой эдеэ ургуулдаг зондо мүн лэ туһаламжа хүртэхэ.
- Хүн бүхэндэ мүнгэн туһаламжа үзүүлэгдэхэ бэшэ, харин ямар нэгэн гуримтай байгаа ёһотой.
Ямар аргаар хубаагдаха болоноб?
- Тон зүб.
Үмсэдөө 60 толгойһоо дээшэ эхэ үнеэдые, мүн 300 толгой эхэ хонидые үсхэбэрилдэг гэр бүлэдэ мүнгэн туһаламжа үгтэхэ аргатай.
Тиихэдэнь 0,30 гектар (30 сотко) газарта огородой эдеэ,  мүн 0,80 гектарта (80 сотко) хартаабха ургуулһан зон гаргашаяа бүтүүлхэ мүнгэ абаха.
Хүдөө ажаһуугша хартаабха тариха, огородой эдеэ ургуулха һанаатай байбал,  үрэһэ абаха, тоһо түлишэ болон хүниие хүлһэлхэ гарзаяа уридшалан абаха аргатай.
Мяха үйлэдбэрилгын һалбарида 60 сая түхэриг, харин газар элдүүрилжэ хүдэлхэ ажалшадта 30 сая түхэриг мүнгэн хараалагданхай.
Иимэ хэмжүүрэй газартай, бодо малтай үмсын ажахынхид мэдүүлгэ бариха ёһотой болоно.
Бүхы хандагшадай мэдүүлгэнүүдые тусхай комисси хаража үзөөд, шэлэжэ абаха.
Үхэр малай тоо толгойһоо, таригдаха газарайнь үргэнһөө, мүн туһаламжада хүртэхэ зоной олон үсөөнһөө дүн сэхэ дулдыдаха болоно.
Жэшээнь, 10 хүн мэдүүлгэ барибал, 100 түхэриг дундаа хубааха, харин 20 хүнэй ерэбэл, энэл 100 түхэригөө таба-табан түхэригөөр абаха болоно.
- Энэ туһаламжа тухай тодорхой мэдээсэл хэндэ, хайшаа хандажа абахаар бэ?
- Хүдөө ажахын яаманай дэргэдэ мэдээсэлэй түб хэдэн жэлэй урда нээгдэһэн юм.
Энэмнай хүдөө ажалшадта али болохоор туһа үзүүлхэ зорилготой түб.
Энэ үүргэеэ яһала һайнаар дүүргэнэ гэжэ хэлэхэ байнаб.
Хүдөө аймагуудташье энэ түбэй таһагууд хүдэлнэ.
Тэндэ саарһа дансануудые яажа бэлдэхэб, хайшань ямар хандалгануудые ябуулхаб, ямар аргаар туһаламжада хүртэхэ арга байнаб гэхэ мэтэ асуудалнуудта харюусаха байха.
- Хүдөө ажалшад хүдэлмэрилхэдөө шуран бэрхэ аад, заримдаа худалдаа наймаандаа тулюурдадаг.
Үйлэдбэрилһэн мяха шүлэеэ, һү тарагаа болон ургуулһан эдеэгээ яажа мүнгэн болгохоб?
Энэ талаар дэмжэлтэ байха гү?
- Дэмжэлтэ байнгүй яахаб?
Энэ талаар тон ехэ ажал ябуулагдана.
Худалдаа наймаа ябуулха, һү мяхаяа үйлэдбэрилхэ гэжэ СПОК-ууд байгуулагдаа һэн.
Иимэ эмхинүүд өөрыгөө яһала һайн талаһаа харуулаа.
Энэмнай хүдөө ажахы эрхилэгшэдэй нэгэдэл гээшэ.
Адууһа малайнгаа мяха тэрэ зандань тушаажа байнгүй, тэрэнээ үйлэдбэрилжэ, бууза, банша, котлет болгоно.
Үнеэдээ һаажа, һүөөрнь зөөхэй, тараг, тоһо гаргана.
Урагшатайгаар ажаллаһан нэгэдэлнүүд өөһэдын багахан дэлгүүрнүүдтэй байдаг.
Хамтын ажалай хүсэн ехэ гэжэ ойлгоһон зон нэгэдэжэ, хүгжэлтын шэнэ харгыда гарана.
СПОК-ууд ажалаа үргэдхэхын тула хүнгэлэлтэтэй урьһаламжа абаха аргатай.
Өөрынгөө мүнгөөр оньһон түхеэрэлгэ худалдажа абаа һаань, 50 хуби гаргашыень гүрэн бусаажа үгэнэ.
Тэрэнэй хажуугаар эрхэтэн өөрынгөө арга шадалаар хэлсээ баталаад, хэрэгтэй саарһа дансануудаа суглуулаад, продукцияа  наймаалха аргатай.
Үшөө жэлэй хэды дахин хүдөө ажахын үйлэдбэрилһэн эдеэ хоолой яармагуудай үнгэржэ байдагыень һайнаар мэдэнэ ёһотойт.
- Зай, һайн даа.
Хэды сүлөөгүй ажалтай байбашье, саг оложо хөөрэлдэһэндэтнай баяраа мэдүүлнэб.
Хүнгэн бэшэ ажалдатнай амжалта хүсэнэб!
Автор: Булат БАДМАЕВФото: Аюна Цыренжаповагай дурадхаһан зурагхүдөө ажахы «.
– Түрүүшын хилын харуулшан хэн байһан ааб, хаана алба хэжэ, ямар уялгануудые дүүргэжэ байгаа хаб?
– Эдэ асуудалнуудта эгээ хойноһоонь абажа харюусаха дурам хүрэнэ.
Юундэб гэхэдэ, түрүүшынь асуудалда зүб харюу олохогүйб.
Зай, тэрэ түрүүшын харуулшан хүн хэн байгаа гээшэб?
Хэн гэжэ теэд, сэрэгшэн лэ байһан юм аабза, ши бидэ хоёр шэнги хүн лэ байгаа.
Хаана алба хэжэ байгаа юм гэжэ гү?
Хилэ дээрэл алба хээ юм бэзэ даа, ондоо хаана хэхэб.
Ямар уялга дүүргэжэ байгааб гэжэ гү?
Энээндэ би тоб байса тодо харюу үгэжэ шадахаб, юундэб гэхэдэ, өөрөө хилэ хаража, харуулшан байһан хадаа, энээниие һайн мэдэхэб.
Анха түрүүшын хилын харуулшан ба тэрэнэй һүүлээр хэрэгыень саашань үргэлжэлүүлжэ байһан хилын харуулшад Эхэ Орондонь дайгаар добтолон ороһон хариин дээрмэшэд, тонуулшадһаа нютаг нугаяа, гэр бүлэеэ, амитан зоноо, зөөри зөөшэёо аршалха гэһэн нэгэл нангин уялгатай байгаа.
Иимэ уялгатай Түрүүшын харуулшан лэ энэ хэрэгэй Эхиндэнь байһан болоно.
Эгээ Түрүүшын хилын харуулшанай байһан хада, Һүүлшын харуулшан заабол байха ёһотой.
Теэд хэзээ, ямар үе сагта хилэнүүд үгы боложо, хилын харуулшанай уялга үгы болохо юм гэһэн асуудал гаража ерэнэ.
Хэзээ?
Одоол энэмнай, нүхэд, айдаһа хүрэмэ зэбүүн үе сагууд болохо даа!
Дээдэ Тэнгэри Баабаймнай бидэнээ хаража, хамгаалжа, энэ ехэ үймөөн баршадһаа абарһай даа!
Тиимэ, тиимэ, Эгээ Һүүлшын Харуулшаниие уялгаһаань сүлөөлхэ гээ бол, бүхы хилэнүүдэй үгы болоходол, уялгань үгы болохо.
Минии-шинии гэлдэхээ болихомнай урдадаа боломоор бэшэ шэнгеэр һанагдагша һэн, мүнөө энээн тээшэ дабхижа ябана юм гүбди, али.
Хилэнүүд үгы, гүрэнүүд үгы, гүрэнүүдэй толгойлогшонор үгы, өөрын, хүнэй, түрэл, хари гэхэ юумэн үгы – шэнэ үе саг эхилхэ.
Теэд оршолонто дэлхэймнай одоошье хизааргүй ехэ, энэ хизааргүй ехэ дэлхэй дээрэ амидардаг угаа ахир заахан хүн гээшэ энэ дэлхэйн бүхы юумэн булта минии гэжэ тоолоно бэшэ гү.
Өөртөөл хайратай юумэеэ энэрил зүрхэндөө бөөмэйлжэ, аршалжа, абаржа, сэгнэжэ, хайрлажа ябахын орондо томо юумэндэ һанаархажа, хайра сэдьхэлээ алдана.
Хайра сэдьхэлээ алдаһан хүнһөө аймшагтай юумэн хаана байхаб.
Арюун нангин сэдьхэлтэнэй һүүлшын нүгэлтэ хүнтэй нэгэдэн эбсэхые баадхаһан угаа һамуута, бузар муухай үе саг гээшэнь ерэхээ байна бэшэ гү.
Теэд энэмнай тон ондоо Түүхэ – тодорхойлон хэлэбэл, түүхын түгэсхэл, эсэсынь байгаа даа.
Ондоо ухаан бодол эндэ байхагүй, манай һанаашаар, саашанхи тухай хэлэхэнь хүндэ.
Бидэнэй үе саг үнгэрөө, энээндэ үсэрхэжэ, энээниие болюулжа шадахагүйбди.
Тиимэл байха ёһотой юм байгаа даа, яахаб.
Энэ сагта ажаһуужа, эдэ үйлэ хэрэгүүдые нюдөөрөө хаража байгаагүймнай болоо гэхэһээ бэшэ, юуншье гэхын аргагүй.
Хилэ, гүрэн, Эхэ Орон гэжэ байхагүй – иимэ дэлхэй дээрэ бидэ, хуушанай хилэ харагшад юу хэжэ байхабибди?
Түүхын элдэб үе сагуудта боложо байһан юумэндэ хабаадангүй, юрэл хайхарамжагүй хажуу тээһээнь хаража хэбтэдэг шулуунууд гү, али газар хэмжэн хубаадаг сэргэнүүд боложо үлөөд, болоһон юумэдые сэдьхэлдээ хадуужа абан, хэндээ. дамжуулха гээшэбибди?
Евразиин томо зохёолшодой нэгэн болохо Саха (Яхад) Уласай арадай уран зохёолшо, драматург Николай Алексеевич Лугинов 30 гаран номуудай автор, Яхад Уласай соёлой габьяата хүдэлмэрилэгшэ юм.
Тэрэнэй «Кустук», «Ильдегис» гэһэн хоёр расссказууд манай сэдхүүлдэ толилогдоһон байжа, уншагшаднай зохёолшын бүтээлнүүдтэй танил гэжэ хэлэбэл, алдуу бэшэ.
Энэ дугаарһаа эхилжэ зохёолшын «Хилэ» гэһэн шэнэ романай нэгэдэхи хуби толилжо эхилхэмнай»Энэ зохёол болбол, юрын зохёол бэшэ, мүнөө үе сагай байдал, уларил тухай бодомжолжо, хүн түрэлтэн, дэлхэйн арадууд ямар зорилготой энэ газар дээрэ мүндэлжэ, ямар хүсэл зоригоо бэелүүлжэ, юунэй түлөө оролдожо ябаһанаа хүн бүхэнэй досоогоо шэбшэжэ үзэхын түлөө, анха түрүүшын хилэ хэзээ бии боложо, эгээл түрүүшын хилэ сахидаг албатан хэн байһан юм ааб, хилэ болбол гансал гүрэнүүдэй хоорондо тогтоогдодог юумэн гү – гэһэн олон тоото онсо асуудалнууд дээрэ бодожо үзэхые баалаһан зохёол.
Мүнөө үе сагые абажа харабал, хүн зоной харилсаан хоорондо баһал хилэ байдаг бэшэ ха гү, ямарханшье үйлэ хэрэг үндэһэлхэдөө - болохо гү, али болохогүй гү - гэжэ бодомжолжо үзэн, хилэ гарашоогүй һаа, газар дээрэ зоной хоорондын харилсаан дулааржа, ажаһуудал һайжарха байгаа ха гү – гэхэ мэтын олон тоото бодомжонуудые, асуудалнуудые бодхооһон энэ зохёол уншагшадтамнай һонирхолтой байха ёһотой гэһэн найдал бии» - Николай Лугиновай «ХИЛЭ» гэһэн шэнэ роман энэ дугаарһаа эхилжэ, «Байгал» сэдхүүлдэ толилогдожо эхилхэнь.
Фото Н. Лугинова сделано фотографами АсПур (Ассоциация писателей Урала, куда входит 23 писательских Союзов)Николай Лугинов тухай Росси гүрэнэй мүнөө үеын эгээл мэдээжэ уран зохёолшодой нэгэн – 30-аад номуудай автор – мэдээжэ прозаик, философ, культуролог, этнограф -  Николай Алексеевич Лугинов Саха (Яхад) Уласай Кобяй аймагай Тыайа нютагта 1948 ондо түрэһэн намтартай.
Уран зохёолшын бэшэһэн эгээл томо зохёол болохо «По велению Чингисхана» гэһэн гурбалжан романда үндэһэлэн мэдээжэ режиссёр Андрей Борисов 2009 ондо «Тайна Чингисхана» гэһэн фильм найруулан буулгажа, Яхад, Татарстан болон Тыва Уласуудай ба Монголой артистнууд гол рольнуудыень гүйсэдхэһэн юм.
Николай Лугинов Россиин соёлой габьяата хүдэлмэрилэгшэ, Саха (Яхад) Уласай Хүндэтэ эрхэтэн, «Академия духовности Республики Якутия» эмхиин түрүүлэгшэ, Уран зохёолой Уласхоорондын элдэб шангуудһаа гадна, Казах Уласай, Ород Уласай уран зохёолой Ехэ Шагналай, В. Шишковай, Р. Гамзатовай нэрэмжэтэ литературна шагналнуудай лауреат.
Автор: Надежда ГАРМАЕВАСаха Яхад УласЯкутияписатели  Илалта туйлаһан теннисистнүүд Дамба-Даржа Заяаевай нэрэмжэтэ Буддын шажанай дээдэ һургуулиин шангуудта хүртэхэ гээд абаһаар лэ хэлэлтэй.
Энэ ушараар Буддын шажанай заншалта Сангхын Дид-хамба лама Дагба Очировтай хөөрэлдэһэн байнабди.
Юуб гэхэдэ, Дагба лама олон жэлэй хугасаада Буряадай Шэрээгэй теннисэй федерациин хүтэлбэрилэгшын орлогшоор хүдэлһэн юм.
Улаан-Үдэ албанайнгаа хэрэгээр ерэхэдэнь, Ород Уласай Спортын яаманай сайд Олег Матыцинтай теннис 2022 ондо наадаа бэлэй.
- Шэрээгэй теннисээр үшөө нэгэ томо мүрысөөн Буряадта эмхидхэгдэдэг болоһондонь, спортдо дуратайшуул баяртай байна ёһотой.
Энэ хэмжээн тухай хөөрэжэ үгыт даа.
- Буддын шажанай дээдэ һургуулиин шангуудта хүртэхын түлөө мүрысөөн 2-дохиёо үнгэргэгдэхэнь.
2022 оной май һарада болоһон түрүүшымнай тэмсээндэ 300 гаран хүн хабаадаһан юм.
Монголой наадагшад олоор ерээ һэн.
Ород гүрэнэй Шэрээгэй теннисэй федерациин түлөөлэгшэд түрүүшын хэмжээ ябуулга ерэжэ хараһан байна.
Буряад Уласта хэдэн томо мүрысөөн үндэр хэмжээндэ үнгэрнэ гээд, тэдэ үндэр сэгнэлтэ табяа.
2023 онһоо бүхэроссиин хэмжээнүүдэй мүрысөөнүүдэй тоодо оруулагдаа.
Ородой теннисистнүүдэй рейтинг эндэмнай тоологдожо эхилхэ.
Тиимэһээ Алас Дурна зүгэй, Сибириин можо хизаарнуудай олон тамиршад ерэхээр хараалагдана.
Мүн Архангельск, Самара, Москва болон бусад баруун зүгэй хотонуудай хүнүүд хонходожо, ерэхэеэ байһанаа мэдүүлнэ.
13 наһа хүрөөдүй үхибүүдһээ эхилээд, сагаан һаншагтай болоһон үндэр наһатай тамиршад эндэ наадаха.
Бүхы нааданууд Иволгинск һууринда “Олимп” гэһэн спортын комплексдо гурбан үдэрэй хугасаада үргэлжэлхэ.
Февралиин 10-12-ой үдэрнүүдтэ мүрысөөн болохо гээд һануулнаб.
- 2022 ондо “Байкал опен” гэһэн мүрысөөнэй үедэ “шууд-теннис” гэһэн һонирхолтой буряад наадан харуулагдаа һэн.
Мүнөө мүрысөөндэ иимэ тэмсээнүүд үнгэрхэ гү?
- “Шууд-теннисые” манай Буряадай наадагшад зохёоһон байна.
Тиимэһээ бидэ заал һаа мүрысөө үнгэргэхэбди.
Бүхы дуратайшуул эндэ хабаадаха аргатай.
Түрүү һуури эзэлһэн тамиршан 50 мянган түхэриг шанда хүртэхэ.
- Спортдо дуратайшуулые, теннис наадагшадые шанга гэгшын тэмсээнүүдые харахыетнай уринабди!
Автор: Борис БАЛДАНОВ   фото: Интернедһээ гэрэл зураг Харин мүнөө үедэ газаагаа үхэр мал тэжээжэ байгаашье һаа, хүдөөдэ ажаһуудаг зон наймаагай  һүөөр сайгаа сайлгана.
Тиигэбэшье үнеэ һаажа, тэрэнэйнгээ үгэһэн һү урданайнгаа зангаар буйлуулдаг айлнууд байхал даа.
Ямаршье ондоо холисогүй һү уухада, зөөхэй тоһо эдихэдэ, бэе махабадташье тон һайн.
Буряад Уласай ажаһуугшад сагаан эдеэгээр өөһэдыгөө хангажа шаданагүйбди.
Энэ ушарые усадхаха талаар Кабанскын аймагта һү үйлэдбэрилгын фермэ байгуулагдахань.
-2023 ондо һүүлэй үеын оньһон түхеэрэлгэтэй һү үйлэдбэрилдэг ажахы хүдэлжэ эхилхээр хараалагдана.
Тэндэ  робот-хэрэгсэлнүүд тодхогдохо.
Энэ хэрэгтэ 86,9 сая түхэриг гаргашалагдаха, тэдэнэйнь 19,9 саянь Буряад Уласай Хүдөө ажахын яаманай талаһаа грантын аргаар шэглүүлэгдэнэ, - гэжэ Хүдөө ажахын яаманай мэргэжэлтэд дуулгана.
Тиихэлээрээ хүн хүнэг тодожо, үнеэнэй дүрбэн хүхэ шобторжо байхагүй.
Робот-хэрэгсэлэй аргаар һаагдаһан һүн сэбэр зандаа соргоор дамжажа, тусхай газарта суглуулагдаха.
Тус фермэ Алас Дурна зүгэй тойрогто хоёрдохи оньһон түхеэрэлгэтэй ажахы болохо юм байна.
Автор: Булат БАДМАЕВФото: Интернедһээ гэрэл зурагһү үйлэдбэрилгэКабанскын аймаг  Ямаршье театр соо харагшадай танхим ба тайзан хоёрые хүшэгэ хубаан таһалаад байдаг.
Хүшэгэ хадаа зүжэгэй гү, али тоглолтын эхиндэ үргэгдэжэ, антрактын үедэ ба зүжэгэй түгэсхэлдэ хаагдадаг.
Олон театрнуудта гол хүшэгэнь зузаан бүдөөр оёотой, гоё зурагаар шэмэглэгдэнхэй, жэшээнь, хотынгоо һүлдэ тэмдэгээр гоёогдоһон байдаг.
Мүнөө бидэ Хоца Намсараевай нэрэмжэтэ Буряадай гүрэнэй академическэ драмын театрай тайзанай хубсаһан болохо хүшэгэ тухай хөөрэлдэебди.
Иимэ хүшэгэ энэ дэлхэй дээрэ хаанашье байхагүй, ямаршье театр соо олдохогүй.
Юундэб гэхэдэ, энэмнай онсо шэнжэтэй зүйлөөр – адуунай дэлһээр хэгдэһэн хүшэгэ гээшэ.
1982 ондо театрай шэнэ байшан баригдаһан гээд һануулая.
Байшанай досоохи, газаахи түхэлыень үндэһэн арадайнгаа урлалай маягаар шэмэглэхэ гэһэн түсэб табигдаһан байгаа.
Арадай заншал баримталан бүтээгдэхэ хүшэгые ямар зүйлөөр, ямар бүдөөр хэхэб, ямар зурагаар шэмэглэхэб гэһэн олон асуудалнууд манай уласай түрүү, элитэ уран зураашадай ухаан бодолые тиихэдэ эзэлһэн түүхэтэй.
Адуунай дэлһээр ехэ хэмжээнэй хибэс нэхэгдэхэ ёһотой гэһэн шиидхэбэри абтагдаһан байгаа.
Тэрэмнай 12 метр утатай, 8,5 метр үндэртэй, 100 гаран дүрбэлжэн метр дэбисхэртэй хибэс хараалагдаа.
Буряад хүнэй эльгэ сэдьхэлдэ дулаахан ургын дүрсэ дээрэ тогтожо, “Хабар.
Ургынууд” гэһэн зурагаар шэмэглэгдээ.
Адуунай һүүл, дэлһээр хибэс нэхэлгэ, бүтээлгэ гээшэ буряад арадай үни урдан сагһаа хэжэ ябаһан урлал болоно.
Олон арадуудай ажабайдалда мориной дэлһэн тухай элдэб домогууд, заншалнууд дайралдадаг юм даа.
Монгол туургата арадууд тэнгэридэ байдаг бурхашуул мориной дэлһээр дээдэ замбиһаа хэшэг буян, жаргал дамжуулан буулгадаг гэһэн шүтөөнтэй.
Дэлһэнэй гү, али һүүлэй гү үһэ нооһо нютаг нугын эзэдүүдтэ үргэдэг, обоогой модонуудта уядаг заншалтай байһан.
Тэрэнһээ гадуур, мориной дэлһэн буряад үндэһэн хүгжэмэй зэмсэгүүдэй бүридэлдэ ородог, тэрээгээр хуурнуудай, морин-хуурнуудай хүбшэргэй бүтээгдэдэг гээшэ.
Буряад зон мориной дэлһэн соо һалхинай, һэбшээнэй, тэнгэриин абяанай, уһанай урадхалай, адуун һүрэгэй түбэргөөнэй ба инсагаалгын абяанууд сугларан хадагалаатай гэжэ этигэдэг.
Иимэ шэдитэ удха шэнжэтэй дэлһээр бүтээгдэһэн хүшэгэ элдэб янзын элшэ хүсэнһээ хамгаалан, аршалан байдаг гээшэ.
Тайзан дээрэ ямар үйлэ хэрэгүүд болодоггүйб даа: шэнэ амин, наһан түрэхэ, нүгшэхэ, хэрэлдэхэ, эблэрхэ, аласалдаха, харааха, дурлаха, шоо үзэн ядаха, ноёлхо.
Эдэ бүхы мэдэрэлнүүдэй муу һайн нүлөөень усадхажа байдаг адуунай дэлһэтэ хибэс!
Хибэс нэхэхэ уран гартай эхэнэрнүүдэй бүлгэмые Светлана Петровна Ринчинова ударидаа.
Энэ мэргэжэлтэн  эхэнэр хадаа мартагдажа байһан хибэс нэхэлгын арадай урлалые тэхэрюулэн һэргээһэн габьяатай.
“Мэргэн харбагша”, “Литэ”, “Наран” гэһэн хибэсүүдынь манай гүрэн дотор ба уласхоорондын хэмжээнэй үзэсхэлэнгүүдтэ амжалтатай хабаадаһан байгаа.
Тиимэһээ “Хабар.
Ургынууд” гэһэн хүшэгэ нэхэлгэдэ бэлэн байгаа гэхэдэ алдуу болохогүй.
Уран урлагшад Римма Доржиева, Татьяна Дашиева, Баярма Дамбиева гэгшэд Светлана Ринчинова түрүүтэй долоо һарын туршада 800 килограмм шэгнүүртэй, 100 гаран дүрбэлжэн метр дэбисхэртэй хибэс бүтээһэн.
Манай театрай бүхы онсо гоёолтонуудай нэгэн болохоһоо гадна тайзанай хүшэгэ  олон харагшадай, айлшадай сэдьхэлдэ бахархал, гайхал түрүүлдэгынь мэдээжэ.
Россиин соёлой габьяата хүдэлмэрилэгшэ, культурологиин эрдэмэй дид-доктор, Буряад драмын театрай музейн даагша Валентина Бабуевагай бэшэлгые уран зохёолой таһагай мэргэжэлтэн  Намжилма Цыденова буряадшалба.
Фото: Буряад драмын театрай дурадхаһан гэрэл зурагуудБуряад драмын театр    - Сагаалганай харбалга заншалта болонхой.
Энэ мүрысөөгөөр 2023 оной тэмсээнүүдэй эхи табибабди.
Буряад бүхэ барилдаагаар, мори урилдаагаар, һээр шаалгаар, шатараар, шагай наадалгаар олон мүрысөөнүүд мүнөө жэлдэ үнгэргэгдэхэ.
Түрэл Буряад Уласайнгаа 100 жэлэй ойн баярта бүхы хэмжээ ябуулгануудаа зорюулнабди, - гээд, Буряад Уласай Спортын болон залуушуулай хэрэгүүдэй талаар яаманай дэргэдэхи үндэһэн буряад спортын зүйлнүүдэй таһагай мэргэжэлтэн Елена Николаева хөөрэнэ.
Буряад Номо һураар харбалгын федерациин хүтэлбэрилэгшэ Дмитрий Галсановай хэлэһээр, мүрысөөнэй үедэ хубиин болон командна тоосоондо эрхимүүд элирүүлэгдээ.
- Нэгэ командын бүридэлдэ 7 хүн байгаа.
Хажуугаарнь ганса хубиин тоосоондо хабаадагшад харбаа.
Эрэшүүлэй, эхэнэрнүүдэй, аха захатанай дунда түрүү һуури эзэлэгшэд шагнагдаа.
Мүн абсолютна чемпионой нэрэ зэргэдэ хүртэгшын нэрэ тодороо, - гэжэ Дмитрий Галсанов мэдүүлнэ.
Командна тоосоондо Үбэр Байгалай хизаарай Агын болон Дулдаргын аймагуудай харбаашад түрүү һууринуудые эзэлээ.
Түнхэнэй аймагай түлөөлэгшэд шангай 3-дахи һуурида гараһан байна.
Эрэшүүлэй дунда Сэлэнгын аймагай Олег Цыбикжапов алтан медальда хүртөө.
Эхэнэрнүүдэй дунда Агын аймагай Арюна Молонова шалгараа.
Ветерануудай хоорондо тэмсээндэ Дулмажаб Баясхаланова болон Дугаржап Николаев гэгшэд түрүүлээ.
Абсолютна чемпионой түлөө тулалдаанда  эрхим 64 тамиршад оролсоо.
Эндэ Агын аймагай Элбэг Мункуев бусадһаа мэргэн байжа, абарга боложо тодороо.
Хубиин тоосоондо тэрэ оройдоол 8-дахи һуурида гараһан байна.
Фото: “Сурхарбаан” бүлгэмэй зураг тамир   фото: Баир Цыденовэй хубиин архивһаа «Хуурайм наадан-2023» гэһэн фестиваль-мүрысөөнэй «Буряад арадай хүгжэмэй зэмсэгүүдые бүтээдэг дархан» гэһэн шэглэлээр I шатын лауреат болоһон Баир Цыденов хэн болохоёо хара багаһаа мэдэдэг байгаа.
Аялга дуунда дуратай һэн хойноо хүгжэмшэншье бэшэ һаа, зэмсэгүүдые бүтээдэг дархан болохые хүсэдэг һэн.
Юуб гэхэдэ, абгань Эрдэни Цыденов «Эхэ Буряад орон» (Мать Бурятия) гэһэн хүшөө, Буряад драмын театр шэмэглэдэг тобогор хээ (барельеф) болон бусад ажалнуудые бүтээһэн Буряадай мэдээжэ уран барималшан юм.
Баир Цыденовэй хүгшэн абаньшье модоор юумэ дархалдаг байгаа.
Аша хүбүүнэйнгээ 6-дахи класста һуража байхада, өөрынгөө багажа зэмсэгүүдые барюулдаг болоһон.
Баир Александровичай абань хүбүүнэйнгээ үшөө багахан байхада, гармошко худалдажа абаһан юм.
Түргэн дары гармошкоор наадажа һураһан Баир хүбүүндэ удангүй бүри томо хүгжэмэй зэмсэг абтаа һэн.
Тэрээгээрнь элдэб һайндэрнүүдтэ наадажа, бага сага мүнгэшье олодог болоһон юм.
- Хүүгэдэй ёлкын үеэр хүгжэмдэдэг, суг һурадаг басагадайнгаа хатархада, наадажа үгэдэг болоо һэм.
Удаань зохёохы бүлгэмүүдтэй хамта хүдөөгүүр, малшадай буусануудаар ябажа, тоглолто табидаг болооб, - гэжэ тэрэ дурсана.
- Бүри һүүлдэнь баян, чанза, гитара, пианино дээрэ наадажа һурааб.
Хүнэй хүгжэмдэхые хараад лэ һонирхоһоор, өөрөө наададаг болоолби даа.
Дунда һургуулияа дүүргэһэнэй удаа суг һураһан хүбүүд басагадайнгаа һуралсалаа хаана үргэлжэлүүлхэ гээшэб гэжэ бодолгото боложо байхада, Баир Цыденов нэн түрүүн «Байгалай долгинууд» гэһэн оюутадай ансамблиин бүридэлдэ орохо хүсэлтэй ябаа.
Тиигэжэ удаан бодомжолжо байнгүй, Буряадай багшанарай дээдэ һургуулиин биологи-химиин факультедэй оюутан болоо, юуб гэхэдэ, үшөө һургуулиин байхаһаа хойшо тус предмедүүдээр яһала һайн мэдэсэтэй байһан юм.
Дээдэ һургуулида ороһон үдэрһөө эхилжэ, ансамблиин ажал ябуулгада хабаададаг болоо һэн.
- Ахамад курсын оюутадай тайзан дээрэ репетици хэхэ үедэ би пианино дээрэ наадажа һуудаг байгааб, - гэжэ Баир Александрович хөөрэнэ.
– Тиигэһээр тэдэмни хажуугаарни эрьелдэдэг боложо, ямар юумэ хүгжэмдэжэ шадахабши гэжэ асуудаг болоо.
Тиигэжэ энэдхэг, итальян дуунуудые наадажа үгөөд, «Челентано» гэжэ ара нэрэтэй болошоо һэм.
Баир Цыденовэй хара багаһаа дархалха, хүгжэмдэхэ, дуулаха шадабаритай болоһон ушарһаань наһан соогоо хэхэ хэрэгыньшье тодорхой болоо һааб даа.
Энэ дүршэлынь мүнөө хүгжэмэй зэмсэгүүдые дархалхадань, сэгнэшэгүй туһа хүргэнэ.
Фото: Баир Цыденовэй хубиин архивһаа   Буряад орон   фото: ВКонтакте хуудаһанһаа абтаба Хүнүүдэй империдэ эхитэйУрдын Хитадай түүхын дансануудаар манай ээрын урдахи 210-аад онуудта  «Аза заяа» ороной 24 аймагые нэгэдүүлhэн хүнүүдэй гүрэн байгуулагдаhан.
Тэрэнэй зонхилогшоор Модэ хаан hунгагдаhан түүхэтэй.
Тиигээд сагаан эдеэнэй дэлгэржэ, мал hүрэгэй тобир тарган болоhон намарай хаhада аймагуудай ахамад түшэмэлнүүд Модун хаанай ордондо суглардаг заншалтай hэн ха.
Тэдэнэр үнгэрhэн жэлэй туршада хэды үхибүүд түрɵɵб, хэды малай толгой нэмээб, хэр зэргэ эд зɵɵри арьбажааб, ямар шухала ушарнууд болооб  г. м. асуудалнуудаар хаанай урда тоосоото элидхэлнүүдые хэдэг гуримтай байhан.
Мүн лэ тэндэ хаанай мүнгэн hанда аймагуудай оруулhан  яла татабаринуудай тоосоон, үзэг бэшэгэй, номой хэблэлэй  хүгжэлтын талаар асуудалнууд шиидхэгдэдэг hэн ха.
Аймагуудай зонхилогшод Хүхэ Номин Тэнгэридэ, Наран Найжада, Һарада, одо мүшэдтэ зальбаран мүргэжэ, нангин бүтээлнүүдые үйлэдэдэг байhан гэжэ эли.
Жэлэй тоосоото хуралдаанууд баяр ёhололой найр наадануудаар түгэсэдэг байгаа.
Манай ээрын 453 ондо агууехэ хүннүүдэй империин унажа  hалахада, Сагаалган гүрэнэй хэмжээндэ тэмдэглэгдэхэеэ болибошье, Аза заяа ороной улад зон мартангүй, hайндэрлэдэг зандаа байhан.
Чингис хаан ба Сагаалган1206 ондо агууехэ Чингис хаан Сагаалганда шэнэ ами оруулжа, hүр hүлдыень бадарааhан түүхэтэй.
Тэрэ жэлэй хабарынь дахяад гүрэнэй хэмжээндэ тэмдэглэгдэhэн Сагаалганай үедэ Чингис хаан ɵɵрынгɵɵ 88 эрхим сэрэгшэдые шагнажа, «хан», «ван», «бэил», «бэйс», «гун», «тайдж» гэhэн нэрэ солонуудые үршɵɵhэн гэдэг.
Саашадаа агууехэ хаанай зарлигаар 1216 онhоо тусхай аша габьяа харуулhан албатан Сагаалганай hайндэрэй  үедэ  алтан, мүнгэн мүнгэнүүдээр шагнагдадаг болоhон байна.
Тэрэнэй хажуугаар арhан, сэмбэ, hэеы ба торгон эд хэрэгсэлнүүд бэлэглэгдэжэ, габьяата хүнүүдтэ туhаламжа үзүүлэгдэдэг болоhон ушартай.
Мүн лэ Чингис хаан Сагаалганай үедэ тэбхэр 60, 80, 90, 100 наhа хүрэһэн эрхэтэниие  алта мүнгɵɵр шагнадаг заншалтай байhан гэжэ мэдээжэ.
Тиигээд гүрэн соо эгээл үндэр наhатай хүндэ бүхэли тэргээр дүүрэн бэлэгүүд барюулагдадаг байгаа.
Хубилай хаанай зарлигаарЧингис хаанай аша хүбүүн Хубилай хаанай үедэ Шэнэ жэл Хитадай заншалаар февраль соо тэмдэглэгдэжэ эхилээ, харин Сагаан һара гэжэ нэрэнь тэрэ зандаа үлэhэн ушартай.
Хубилай хаанай ордон соо яажа Шэнэ жэлые угтадаг байhан тухай Марко Поло гэжэ Венециин аяншалагшын дэбтэрнүүд соо  тодорхойгоор бэшэгдэhэн.
Энэ үдэр элбэг дэлбэг эдеэ хоол билтаржа, албата зониинь хаанда алта мүнгэ, субад эрдэни шулуунуудые, сагаан үнгэтэй хоргой торго бэлэглэдэг байhан заншалтай.
Сагаан һарын урдахи бүтүү үдэр монголнуудай хуушан жэлые үдэшэжэ, бүхэлеэр шанаhан мяха, уурал дээрэ шанаhан мяхатай пирожки, банша эдидэг байhан тухай Марко Поло бэшэhэн.
«Уурал дээрэ шанаhан пирожки» гээшэнь, тоосоогүй, бууза байгаа ха.
Yглɵɵдэрынь эртэ үглɵɵнhɵɵ эхилжэ, монголнуудай бэе бэеэ золгодог, айлhаа айлда ябажа найрладаг тухай аяншалагша зураглан харуулhан байна.
Сагаалганай үедэ бууhан айлшадые эзэд hэеы гэрэйнгээ үүдэнэй хажууда дэбдигдэhэн сагаан hэеы дээрэ зогсоод угтадаг байhан гэжэ XIII зуунай ном соо бэшэгдэhэн.
Мүн лэ эндэ сагаан, сэнхир-хүхэ хадагуудаар бэе бэеэ золгодог, бүhэтэйшүүлэй заабол хутагаяа буулгаад, гэртэ ородог тухай хэлэгдэнэ.
Һайндэрэй шэрээ дээрэ мяхан табагуудай хажуугаар айрhан, hүнэй үрмэн, сэгээ, hүнэй архи г. м. табигдажа, хажуудань заабол монгол гуталай улын дүрсэтэй хэб боово табигдадаг байгаа.
Yшɵɵ Марко Поло XIII зуунай монголнуудай hүн дээрэ шанагдаhан барайгарай – рисэй хүрпээгээр айлшадаа хүндэлдэг байhан тухай  бэшэhэн.
Түрүүшын hанамжаар, тэрэ үедэ талын нүүдэлшэд рисэй хүрпээ гэжэ мэдэхэгүй байгаа.
Теэд Чингис хаанай үедэ хахад дэлхэйе эзэмдэhэн монголшууд Римэй империин, Грециин, Европын г. м. гүрэнүүдэй эрдэмэй, соёлой, үйлэдбэриин эгээл эрхим түрүү арга хэрэгсэлнүүдые хэрэглэдэг байhан гэжэ эли.
Баян түшэмэлнүүдэй  шэл молор хундагануудhаа жэмэсэй архи амсажа, далайн саанахи эдеэ хоол зооглодог  байhан тухай археологиин малтамалнууд гэршэлдэг.
«Модон хүлтэйшүүлэй» урилдаанУрдань Монголдо Сагаалганай hайндэрэй баяр ёhололнуудай хэмжээндэ «янгоу» гэhэн наадан үнгэргэгдэдэг hэн ха.
Тэрэ хадаа ута модон hургаагуудые хүлдɵɵ углаhан hүрэг залуушуул айл хотонуудаар ябажа, зүжэг наада харуулдаг байгаа.
Эреэ маряанаар хубсалhан «модон хүлнүүдтэй» хүйхэрнүүд хүхюутэй дуу хатараа  дэлгээжэ, урилдажа, элдэб янзаар хошоглон  мүрысэжэ, зониие хүхеэн  баярлуулдаг заншалтай байhан.
Тус заншал Хитадай театрай артистнар гүйсэдхэжэ эхилээд, саашадаа улаан хубисхалай үе  хүрэтэр Монголой залуушуул  эмхидхэдэг болоhон байгаа.
Бааяhан гааhанай утаандаСагаалганай түрүүшын үдэр манай элинсэгүүд үзэл үзэжэ, шэнэ морилhон жэлдэ ямар сагай уларил, хүнэй ба малай байдал г. м. тогтохо тушаа уридшалан мэдэхые оролдодог байhан гуримтай.
Хэрбэеэ Сагаалганай түрүүшын үдэрэй туршада гааhаар татаhан тамхин аятайгаар ууяжа, амтатайгаар бааяжа, хас шулуугаар бүтээгдэhэн тамхинай амhарта альган соо хүлэрэнгүй байбал, hайн тэмдэг гэжэ тоологдодог hэн ха.
Yшɵɵ хорёо хотон соо эрэ мал хоорондоо мүргэлдэнгүй, амгалан тэнюун байбал, бууhан жэлдэ hайн сагай уларилтай, бороо хуратай, малай хоол тэжээлээр ядамаргүй, бүгэдэ зон амитанда һайн жэл мүндэлбэ гэhэн тэмдэгтэй.
Мүн лэ бэеэ hэгсэрhэн морин, эбhээлhэн тэмээн үзэгдэбэл, һайн тэмдэг гэжэ тоологдодог:  эзэнэйнгээ hанаhан хэрэгэй урагшатайгаар  хүсэлдэн бүтэхые зүгнэнэ гэдэг.
Аян замда ябахадаа, шонотой ушарбал – hайн тэмдэг, харин үнэгэн үзэгдэбэл – муу, hаад тодхор болохо гэжэ манай элинсэгүүд этигэдэг байhан заншалтай.
Булта шагай наадая, буян хэшэг уряалая!
Yни урдын сагhаа Сагаалганай хоёрдохи – гурбадахи үдэрнүүдтэ буряад – монгол айл бүхэндэ заабол шагай наададаг гуримтай байhан.
Залуу хүгшэн, үгытэй баян – илгаагүй, бүгэдэ зон шагай наададаг hэн ха.
Тэрэнь миин сэнгэхын тулада бэшэ, харин Шэнэ жэлдэ буян хэшэг, зол жаргал уряалhан нангин бүтээлнүүдэй нэгэн гэжэ эли.
Yшɵɵ талын хүннүүдһээ эхитэй шагай наадан хадаа нүүдэлшэдэй заяанай баялигай хэшэгэй – табан хушуу малай  hүлдын тэмдэгтэй.
Хониной, ямаанай, үхэрэй, мориной, тэмээнэй hүлдэтэй шагайнууд шүүрэгдэжэ, урилдажа, няhалагдажа, хүнэй сэдьхэлэй сог зали бадараадаг!
Yшɵɵ тусхай зүнтэй, эди шэдитэй шагайнууд хүнэй ерээдүйн хуби заяан тухай уридшалан мэргэнээр айладхаха аргатай!
Юрэнхылэгшын бэлэгСагаалганай үедэ наhатай хүнүүдые баярлуулжа, үреэлдэнь хүртэхэдэ, Дээдын бурхад, сахюусад баярлажа, Шэнэ жэлдэ хамаг хэрэгүүд урагшатай  болодог, буян хэшэг үршɵɵгдэдэг гэhэн этигэлтэй.
Сагаалганаар наhатай зониие хүндэлдэг Чингис хаанай заншалые Монголой шэнэ үеын Юрэнхылэгшэнэр жэншэдгүй сахидаг болонхой.
Тэдээн сооhоо мүнɵɵнэй Юрэнхылэгшэ Халтмаагийн Баттулга онсо илгаржа, 2020 ондо Монголой бүхы наһатайшуулай банкһаа абаһан урьһаламжануудые гүрэнэй мүнгɵɵр түлэжэ хааhан байна.
Тиигэжэ Шэнэ жэлэй hанагдаагүй ехэ бэлэгээр хэмгүй ехээр баярлуулжа,   үндэр наhатанай гүн сэдьхэлэй үреэлдэ хүртɵɵ ха юм!
Тэрэ хэрэгтэ гүрэнэй мүнгэнэй жасаhаа 300 сая доллар гаргашалагдаа гэжэ  тэмдэглэгдэнэ.
Автор: Баярма БАТОРОВАФото: ВКонтакте хуудаһанһаа абтабаСагаалган   Бальжан хатанмюзиклБурятиятеатр оперы и балета   фото: https://yabs. yandex. ru Угай номууд дэлгэрнэ Мүнөө Интернет наймаанда гоё hайханаар шэмэглэhэн гадартай, зузаан олон хуудаhануудтай ород бүлын угай бэшэгүүдэй тусхай номууд наймаалагдадаг болоhон.
XXI зуун жэлдэ ородшье, буряадшье г. м. ямаршье яhатан уг гарбалаа мэдэжэ, хүндэлжэ ябахань шухала гэжэ ойлгоо.
Мүнөө Москвагай, Санкт-Петербургын г. м. томо хотонуудай архивуудта Бүхы Россида элитэ хүнүүд хандажа, долоон үе уг гарбалтанайнгаа нэрэнүүдые, намтарнуудые элирүүлхые оролдодог болонхой.
Ородойшье, буряадайшье урдын заншалаар долоон үе онсо удха шанартай.
Долоон үеын элинсэгүүдэй элшэ хүсэн хүн бүхэндэ хүсэтэй нүлөө үзүүлдэг гэжэ хэлэгдэдэг.
Бүхэ үндэhэтэй модондол Урдань буряад айл бүхэндэ угайнь нангин ном гамтайгаар хадагалагдажа, үеhөө үедэ дамжуулагдадаг байhан.
Тэрэ хадаа бүлын ёhото hахюуhаниинь гээд шүтэгдэдэг hэн ха.
Тиигээд совет засагай үедэ hалажа hандарhан угай ном бэшэдэг заншал мүнөө эршэмтэйгээр hэргэнэ гэжэ эли.
Элинсэгүүдэй нэрэнүүдтэй угай ном соо хүнэй уг гарбалай заяанай һүлдэнүүд оршожо, үри хүүгэдтээ элшэ хүсэеэ үршөөдэг.
Тэдээн сооhоо аша габьяатай, алдартай элинсэгүүдэй hүлдэнүүд илангаяа хүсэтэйгөөр туhалдаг заяатай.
Эхэ эсэгэтэеэ, уг гарбалтаяа бүхэ холбоотой хүн үндэhэ бүхэтэй модон мэтэ hалбардаг, алишье талаар – бэеын энхэ элүүрэй, гэр бүлын, ажал хэрэгэй, мүнгэ зөөриин талаар ядамаргүй, элбэг дэлбэг ажаhуудаг.
Аба эжыгээ хүндэлжэ.
Эхэ эсэгэеэ хүндэлдэггүй, уг гарбалhаа таhарhан хүнүүд яашье өөдэлдэггүй гэжэ эли.
Тиимэ хүнүүд намарай шара набшаhандал халта һалхинай үлеэхэдэ, таhаржа унадаг.
Хальhагүй үндэгэндэл бирагүйхэн хүсэндэ низа даруулан, хатажа хосордог.
Эхэ эсэгэеэ шоо үзэдэг, шэрүүнээр хандадаг, үбгэрхэ сагтань муугаар үргэhэн хүнүүдые угайнь заяанууд хэhээдэг гэжэ урдын hургаалнууд соо хэлэгдэдэг.
Хүнэй бэе урилжа түрэхынгөө урда тээ hүнэhэн үйлын үреэр уг гарбалые, гэртэхиниие өөрөө шэлэжэ түрэдэг.
Тиимэhээ хүн бүхэн хэдышье ядуу тулюур, муу аашатай, ябадалтай эхэ эсэгэ хоёртоо урин зулгыгаар, тэсэбэритэйгээр хандажа, үгын, эдеэнэй ба унтариин гурбан зөөлэнөөр хангахые оролдохо ёhотой.
Тиибэл өөрынь хуби заяан hайн тээшээ эрьежэ хубилха.
Yгы гэбэл, уг гарбалайнь заяанууд хэhээжэ, байдалынь доройтодог юм.
«Эсэгэеэ хүндэлдэггүй хүн ажалдаа хатуу шэрүүн ноёной мэдэл доро зободог, али гэбэл, засаг түрын түлөөлэгшэдтэй хёморолдодог, тэмсэдэг, хэһээлгэдэг» гэhэн урдын тэмдэгтэй.
Тиимэhээ эсэгэеэ, уг гарбалыень хүндэлжэ байхань шухала, хүндэ өөртэнь лэ туhатай.
Хүн эхын һүмбэйтэй хамта саашанхи ажабайдалайнгаа хэб бэедээ шэнгээдэг гэдэг.
Уг залгамжалха хүниие түрэдэг эхэ хүн уг гарбалтаяа нягта холбоотой байдаг.
Эхын сэдьхэлэй энэрхы элшэ хүсэн - энэ түби дэлхэйн бүхы амидаралай эхин.
Эжынгээ дурантай хамта хүн юртэмсын үршөөлдэ хүртэдэг заяатай.
Эхын энхэргэн дурыень бэедээ шэнгээгээгүй хүн буян хэшэгэй үршөөлдэ хүртэдэггүй гэhэн hургаалтай.
Тиимэһээ урдань угай аха захатан нигүүлэсхы сэдьхэлтэй, энхэргэн хандасатай, ажаһуудалдаа найдалтай нягта, һайн эхэтэй айлай басагаар бэриие хэхэ гэжэ оролдодог байhан.
Эхэнэр хүн – гэрэй гуламтын эзэн.
Уг гарбалай гуламтын гал бадарха гү, али hүнэн залирха гү гэжэ эхэнэрhээ, эжыhээ ехээр дулдыдадаг.
Эсэгэнэрэй бүhэ андалдаан – сэсэн заншал Урдань үхибүүдэй нялха наhандань эсэгэнэрынь бүhэеэ андалдажа, саашадаа гэр бүлэ болохыень заяадаг заншалтай байhан гэжэ мэдэнэбди.
Мүнөө тэрэ заншал зэрлиг мунхаг сагай тэмдэг гэжэ hанагдадаг.
Яагаад хоёр нарай үхибүүдэй наhаяа хүсэхэдөө гэрлэжэ, таараад hуухыень мэдэхэ юун бэ?
Yнэн дээрээ эсэгэнэрынь бүhэеэ андалдахынгаа урда тээ угайнгаа бэшэгүүдые үзэжэ тааралдуулаад, зурхайшанда хандажа, ерээдүйн үбгэн hамган хоёрой түрэhэн жэлэй махабадай hуудал, мэнгын зохилдол г. м. гүнзэгыгөөр шэнжэлжэ харадаг байhан.
Тиимэ аргаар бии болоhон бүлэ алишье талаар тааража, эбтэй эетэй, элүүр энхэнүүд, эд зөөреэр дуталдангүй hуухаhаа гадна, тэрэ бүлэдэ hайн хуби заяатай хүүгэд түрэдэг гэдэг.
Мүнөөнэй зурхайшадай онсо тэмдэглэhээр, залуу- шуул гэр бүлэ болохын хэрэгтэ тусхай харюусалгатайгаар хандажа, зурхайн зүб- шэлнүүдые анхаржа, хараа- даа абаха ёhотой.
Зурхай- гаар огто таарахагүй гэhэн айладхалтай hаа, бү гэрлэгты!
Юундэб гэхэдэ, өөhэдөө зоболон эдлэхэhээ гадуур, хүндэ үбшэнтэй, муу хуби заяатай үхибүүд түрэхэ гэжэ тоосоогүй.
Хэдэн мянгаад жэлнүүдэй туршада Энэдхэгтэ, Түбэдтэ, Монголдо болон манай Буряад орондо хэрэглэгдэжэ байhан зурхайн айладхалнууд жэншэдгүй сэсэн мэргэн ха юм.
Долоон үеын элшэ хүсэн Хүн бүхэн – угайнгаа үргэлжэлэл.
Амиды хүн гү, али үни наhа бараhан – илгаагүй, булта нэгэ угай заршамда оршодог.
Олон оюун бэлигтэй, ажалай алдартай, буянта хэрэгүүдээрээ суурхаhан түлөөлэгшэдтэй угай элшэ хүсэниинь бадаран hалбардаг, үндэhэниинь бүри бэхижэдэг.
Харин муу, хорото үйлэнүүдые үүсхэжэ, хулгай, худал хуурмаг ябадалтай хүнүүдтэй угай заяанууд һуларжа, элшэ хүсэниинь унтардаг.
Хүн бүхэн ганса өөрынгөө түлөө бэшэ, харин үри хүүгэдэйнгээ ба саашанхи долоон үеын үри hадаhадайнгаа түлөө харюусалгатай.
Зүрхэ сэдьхэлэйнь элшэ хүсэн долоон үеын үринэрэйнь хуби заяае гэрэлтүүлхэ.
Yйлэдэhэн хорото хэрэгүүдынь мүн лэ долоон үедэ гасалан, зоболон үзүүлдэг заяатай.
Хододоо хэрүүл, тэмсэл хэдэг, задагай муухай, hалан байдалтай бүлын үхибүүд жаргалтай хуби эдлэдэггүй.
Тиимэhээ эбтэй эетэй, арюун сэбэр байдалтай байхань маша шухала.
Эрэ хүн Дээдэ Тэнгэриин заяатай, харин эхэнэр Эхэ дэлхэйн hүлдэтэй.
Тиимэhээ бүлын эзэн – бүhэтэй хүн!
Һамганиинь үбгэеэ хүндэлжэ, hүр hүлдыень үргэжэ байха ёhотой.
Тиигэбэл бүхы бүлын ажабайдал дээшээ байдаг.
Харин үбгэеэ дарладаг эхэнэртэй айл өөдэлдэггүй гэжэ манай элинсэгүүд hургана.
Алтан угаймни түүхэ Бата бэхи, бүхэ байдалтай, үндэр одо заяатай байхын тулада айл бүхэн угайнгаа түүхын бэшэг бэшэжэ байха ёhотой.
Тэрэниие бүлын эгээл аха хүбүүнэй хүбүүн эрхилдэг гуримтай.
Эндэ заал һаа эрэ хүн бэшэ, эхэнэршье байжа магадгүй.
Нэн түрүүн дэбтэр соо гэр бүлын түүхэ бэшэгдэдэг.
Аха захатанайнгаа мэндэ байгаа сагта урдахи үеын хүнүүд тухай һурагшалхань шухала.
Гэр бүлэнүүдэй түүхээр һонирхожо байгты.
Уг гарбалнай ямар абари зантай байгааб, ямар һайн юумэ үйлэдөөб, ямар муу юумэ хээб гэжэ мэдэгты.
Муу үйлэ хэгдэһэн байгаа һаань, энэ ушарһаа ажабайдалай ямар һургаал абахабиб гэжэ бодомжологты, шэнжэлэгты.
Энэ юртэмсэдэ мүндэлэн түрэһэндөө, эхэ эсэгэеэ, элинсэг хулинсагуудаа дулааханаар дурсан, баярые хүргэгты.
Түрэл гаралайнгаа ямаршье муу абари зантай, тулюур байдалтайшье hаань, энхэрэн хайрлажа, хүлисэжэ, туhалжа байгты!
Аха дүүнэртэеэ хододоо эбтэй эетэй байгты, харилсажа, сэдьхэлэйнгээ дулаагаар хубаалдажа байгты!
Тиигэбэл угайтнай заяанууд хүхилдэжэ, хүсэниинь шангарха, ажабайдалтнай һайжарха, муу үйлэ ябадалнууд холодохо, угайнгаа дэмжэлтэ ходол мэдэржэ байхат.
Буряад ороной нэгэ эмнэлгын газарта болоhон иимэ ушар олониие гайхуулhан байна.
Yндэр наhатай хүндөөр үбшэлhэн эсэгэеэ дүрбэн хүбүүдынь үргэлжэ асарhан гэдэг.
Тиигээд эсэгыень аргалхын тулада аргагүй ехэ – дүрбэн хүбүүдэй бүлэнүүдэй бүхэли жэлэй хамтын салингай тухай мүнгэн хэрэгтэй гэжэ элирүүлэгдээ hэн ха.
Нэгэшье хүбүүниинь халташье тэбдэжэ, бодомжолоогүй hэн гэдэг.
Хамтын хүсөөр оролдожо, тэрэ дары мүнгэ олоод, үндэр наһатай эсэгэеэ абарhан байгаа.
Иимэ hайхан хүбүүдые хүмүүжүүлһэн эсэгэ буянтай.
Yшөө хэды ехэ гарзада ороошье hаа, тэдэ хүбүүд үгыржэ тулихагүй.
Уг гарбалайнь заяанууд заабол туhалха!
Баярма БАТОРОВА (У. Раднаевагай «Зов предков сквозь столетия» гэһэн ном хэрэглэгдэбэ)Фото: https://yabs. yandex. ru  Гадна Хитадай Хайнань болон Тайландын Паттайя гэһэн шэглэлээр «Азур Эйр» гэһэн эмхиин агаарай онгосонуудые табиха түсэбтэй байнад.
Гадаада гүрэнүүдтэй агаарай холбоон хэзээ нээгдэхэб гэжэ мүнөө сагта хэлэхын арга үгы байна.
Бидэ мүнөө хэлсээнэй шатада ябанабди.
Хэгдэхэ ажал ехэ.
Тэрэнэй хажуугаар Хитадай ниислэл Бээжэн болон Хайлар хүрэтэр ходо ниидэжэ байха зам зохёохо гэжэ хүдэлнэбди, - гэжэ «Байгал» гэһэн уласхоорондын аэропортын захирал Дмитрий Гармаев хэлэнэ.
Фото: PixabayУлаан-ҮдэаяншалгаТайландХайнань   фото: Буряад Уласай соёлой яаманай сайтһаа -Энэ түсэл бэелүүлхэ тухай һанамжалаад,  тэрэ сагай ажабайдал тухай нютагайнгаа ажаһуугшадаар хөөрэлдэжэ эхилээб.
Зүблэлтэ засагай үедэ ажаһууһан улад зон тэрэ сагаа уяран байжа хөөрэдэг байгаа.
Үнгэрһэн тэрэ сагта арад зон дундаа эбтэйгээр ажаһуудаг һэмди гээд нютагаархиднай һанамжаараа хубаалдаа, - гэжэ энэ түсэл бэелүүлэгшэдэй нэгэн, Тарбагатайн аймагай соёлой түбэй, мүн «Судьбинушка» ансамблиин хүтэлбэрилэгшэ Галина Чебунина хэлэнэ.
Тарбагатайн аймагай соёлшодой бэлдэжэ харуулһан хүгжэмтэ зүжэг арад зон амаргүй һайнаар угтан абаа.
Гансал нютагайнгаа ажаһуугшадта харуулаад дүүрэхэ бэшэ, Улаан-Үдын харагшадта дурадхаха гэжэ эмхидхэгшэд шиидээ.
-Зүжэгнай 1 час 20 минутын туршада үргэлжэлнэ.
Тэрэ сагай хугасаада харагшад энеэлдэжэшье, заримдаа гуниглажа, нулимсаяашье дуһаана.
Буряадаймнай хүдөө аймагуудай ажаһуугшадһаа урилганууд буужа эхилээ.
Зүжэгтэ хабаатай хэрэгсэлнүүднай тон ехэ, тиимэһээ холуур ябахамнай бэрхэтэй.
Энэ ушарһаа Н. Бестужевай нэрэмжэтэ Ород драмын театрта тоглолто үгөөбди, - гэжэ Галина Ермолаевна дуулгана.
Автор: Булат БАДМАЕВФото: Буряад Уласай соёлой яаманай сайтһааТарбагатайн аймагтоглолто  Ивалгын дасанай дэргэдэ шэнэ оньһон хэрэгсэлнүүдэй ашаар нооһоной элдэбын зүйлнүүд бүтээгдэхээр хараалагданхай.
Шэнэ станогууд нариншье, шэрүүншье шанартай хониной нооһо болбосоруулха аргатай юм.
Тиимэһээ уласаймнай хонишод нооһоёо тушааха газартай болобо.
Хониной нооһоор һэеы хэлгын бүхы шата нэгэ доро хэгдэхэ.
Нэн түрүүн тэрэ угаагдаха, удаань сохигдохо, хашагдаха, хатаагдаха.
Тиигээд лэ бэлэн нооһоор олон зүйлнүүд оёгдохоор хараалагдана.
Үхибүүдэй болон ехэшүүлэй хүүртиг, хүнжэл, дэбисхэр, дулаасуулгын хэрэгсэлнүүд бүтээгдэхэ.
Ээрэһэн утаһан наймаанда дурадхагдаха.
Нооһоёо ехээр ту- шааһан хүдөө нютагай хүдэлмэрилэгшэдтэ хэдэн хубинь бэлэн хэрэгсэлнүүдээр бусаагдаха.
Бандида хамба лама Дамба Аюшеевэй аша оролдолгоор энэ цех нээгдээ.
Арад зоной бэе махабад, элүүр энхэ ябалга гүрэнэй гол зорилго гэжэ хамба лама мэдүүлнэ.
- Хонинойнгоо нооһоор дулаан хубсаһа, унтари, хэбтэри оёходомнай үхибүүднай, наһатай зон үбэлэй хүйтэндэ даарахагүй, - гэжэ Дамба Аюшеев социальна сүлжээнэй нюур хуудаһандаа бэшэһэн байна.
Мүнөө үедэ цехтэ ганса ламанар хүдэлнэ.
Тэдэ дүй дүршэл ехэтэй мэргэжэлтэдһээ заабари абаһан байна.
Бүхы ажалай хүл дээрээ бодхоогдоходонь, юрын арад зон эндэ хүдэлмэридэ абтаха юм.
Автор: Борис БАЛДАНОВ   фото: Арадай Хуралай сайтһаа -Энэ амжалта - таанадай саашанхи үргэн харгын эхин.
Удахагүй дээдэ мэргэжэл шэлэн абаха сагтнай ерэхэ, бүри ехэ эрдэм мэдэсэтэй болохот.
Өөртөө этигэжэ, бэрхэшээлнүүдэй урда сухарингүй ябаха гээшэ шухала.
Ажабайдалай харгыда элдэб юумэн дайралдаха, хүсэ шадалыетнай, зан абарииетнай, ухаан бодолыетнай саг үргэлжэ шалгаха.
Этигэлээ алдангүй урагшаа ябабал, бүхы юумэ гаталжа шадахат, - гэжэ Арадай Хуралай Ниигэмэй талаар хорооной түрүүлэгшэ Игорь Марковец хэлэбэ.
Үхибүүдэй гэртэхиниие, багшанарые  тэрэ мүн амаршалжа, тэдэнэйл оролдолгоор һурагшад амжалта туйлана гэжэ тэмдэглээ.
Гэхэтэй хамта Буряад Уласай Толгойлогшо Алексей Цыденовтэ, Буряад Уласай Болбосоролой болон эрдэм ухаанай яаманда  «Асториум» гэһэн һуралсалай түб байгуулха талаар ажал ябуулһандань баяраа мэдүүлээ.
- Региональна шатада илажа гараһан үхибүүн  далижана.
Бүхэроссиин хэмжээнэй урилдаануудта бүри үсэдөөр, һайнаар бэлдэхэб гэһэн зорилго урдаа табина.
Олимпиаданууд хэрэгтэй.
Эндэ багшанарай, гэртэхинэй, һурагшадай үдэр бүриин ажалай дүн харагдана, - гэжэ Игорь Марковец онсолоо.
Бүхэроссиин олимпиада һуралсалай жэлэй үедэ - сентябрь һараһаа май хүрэтэр үнгэргэгдэнэ.
Россиин хэмжээндэ илагшад, шангай һуури эзэлэгшэд манай гүрэнэй ямаршье дээдэ һургуулида орохо эрхэдэ хүртэдэг юм.
Автор: Янжима ДАРМАЕВАФото: Арадай Хуралай сайтһааАрадай Хурал - Үнэн дээрээ харабал, Буряад Улас эгээл дүй дүршэлтэй регион болоно гээшэ.
Арба гаран жэлэй хугасаада 2 мянга 400 гаран ТОС Буряадай дэбисхэр дээрэ байгуулагдаа.
Албанай хэрэгээр бүхы аймагуудаар ябажа, ТОС-уудай ажалтай танилсанаб.
Тэдэниие хараад урмашамаар.
Үсөөн ажаһуугшадтай холын нэгэ һуурин хүрөөбди.
Тэндэ залуушуулай үгышье һаань, ТОС-ой эдэбхитэдэй хүсөөр хүүгэдэй талмай бодхоогдожо, элдэб үнгөөр ялалзажа байгаа һэн.
“Эндэтнай хэн наадаха юм? ” - гэжэ асуугаабди.
“Нютагаймнай хүн бүхэндэ аша зээнэр бии, булта наашаа зунай хаһада, һургуулиин амаралтын үедэ ерэхэ дуратайнууд.
Энэ талмаймнай үшөө багадана”, - гэжэ хэлэхэдэнь, гайхамаар байгаа һэн.
Иимэ жэшээнүүд тон олон.
Зарим бага нютагай үбгэд хүгшэд нэгэ айлдаа сугларжа, бэеэ һамааруулнад.
Зунай сагта ой модо руу ябажа, үбэлдөө эдихэ  жэмэс, һархяаг бэлдэнэ.
ТОС байгуулжа,  үлүү гараһан эдеэ хоолоо худалдана.
Олоһон мүнгэеэ соёлой байшанда эмхидхэгдэһэн хэмжээ ябуулгануудта  хэрэглэнэ.
Буряадаймнай ажаһуугшад ехэ зүрхэтэйгөөр хүдэлжэ, эдэбхи үүргэ ходо гаргажа байдаг.
ТОС-ууд холын ба бага нютагуудта нээгдэнхэй.
Иимэ газарнуудта нэгэшье һаа ТОС байбал, хүн зүн гаража ябахагүй, нютаг хүгжэхэ гээд һанагдана.
ТОС-ууд олон шэглэлээр хүдэлнэ, оршон байдалаа шэмэглэн зохёоно.
Нютаг нугануудай шэг шарай эдэбхитэдэй ашаар һайжарна.
Түрүүшээр нютагайнгаа үйлсэнүүдые, тойроод байһан газараа сэбэрлээ.
Удаань ТОС-уудай гэшүүд хүүгэдэй талмайнуудые заһабарилдаг болоо.
Тиигэжэ байтараа, соёлой болон һургуулиин байшангуудые, хүүргэнүүдые, хүүгэдэй сэсэрлигүүдые, харгынуудые заһабарилжа эхилээ.
- Һүүлэй үедэ эдэмнай бүхыгөөрөө сэрэгэй тусхай үйлэ   хэрэгүүдтэ хабаадажа байһан хүбүүдтээ туһа хүргэжэ байна бэзэ?
- Тиигэнэ.
Тактическа носилкануудые, дулаан хубсаһа, оймһо, бээлэй болон бусад хэрэгтэй юумэ хүгшэн залуугүй сугларжа оёно.
Мүн мяхатай эдеэ бэлдэжэ, сэрэгшэдтээ эльгээнэ.
Энэ талаар үдэр һүнигүй сэгнэшэгүй ажал ябуулагдана.
- ТОС-ой хүдэлөөн хаанаһаа иимэ хүсэ шадал абанаб?
Яагаад урмашуулагданаб?
- Ород гүрэнэй олон можо хизаарнуудһаа ТОС-ой эдэбхитэд хонходожо,   бэшэг бэшэжэ, маанадай дүй дүршэлөөр һонирхоно.
Засагай газарай түлөөлэгшэдөөр нягта харилсаа холбоо яагаад байгуулнаб гэжэ гайхана.
Юуб гэхэдэ, олон регионуудта ТОС-ууд Засагай газарта харша хүдэлөөнүүд болонхой.
Нэгэшье туһа нэмэри тэндэһээ абажа шаданагүй.
Харин манай эндэ байдал тад ондоо.
Буряад Уласай Засагай газар, илангаяа Толгойлогшо Алексей Самбуевич Цыденов ТОС-уудай хүдэлөөндэ ехэ анхарал хандуулна.
2012 онһоо  эрхимүүдэй дунда урилдаан таһалгаряагүй үнгэргэгдэнэ.
Түрүүшын жэл эрхим ТОС-уудта 18 сая түхэриг үгтэдэг байһан һаа, мүнөө шангай һуури эзэлэгшэд 70 сая түхэриг хүрэтэр мүнгөөр урмашуулагдана.
Алексей Самбуевичай тэмдэглэһээр, энэ мүнгэн жэл бүри дээшэлжэ байха.
ТОС-уудай хэһэн ажалтай, тэдэнэй дүршэлтэй  олондо мэдээсэл тараадаг хэрэгсэлнүүдэй ашаар танилсанабди.
Буряадай аймагуудта  ТОС-уудые  шадал соогоо дэмжэжэ байдаг.
Теэд бүхы аймагууд иимэ арга боломжогүй байһандань халагламаар.
Хэды тиигэбэшье, ТОС-ууд аймагай болон хүдөө нютагай засагай туһалагша, сэгнэшэгүй хүсэн болоно гэхэдэ, алдуу болохогүй.
Жэшээлбэл, нэгэ һууринда хүүгэдэй сэсэрлиг үмхиржэ,  үхибүүдэй ами наһанда аюултай байдал тэндэ тохёолдоод байгаа.
Тиихэдэнь һууринай хэдэн ТОС хамтаржа, сэсэрлиг бариха гэһэн шиидхэбэри абаа.
Барилгын модо бэлдээ.
Эгээл энэ шатадань  аймагай захиргаан ажалыень дэмжэжэ, гүрэнэй тусхай программада оруулжа шадаа.
Мүнөө үедэ шэнэ сэсэрлиг нютагай шэмэг болонхой.
ТОС-уудай дунда хуралдаануудые эмхидхэлгэ хадаа гүрэнэй талаһаа үшөө нэгэ дэмжэлгэ болоно гээшэ.
Ганса 2022 ондо табан хуралдаан үнгэргэгдэжэ, ТОС-уудай бэеэ харуулха, дүй дүршэлөөрөө хубаалдаха эгээл хэрэгтэй талмай боложо үгөө.
Өөһэдын хүсөөр бэлдэһэн эдеэ хоолоо, бүтээһэн эд зөөриеэ тэдэмнай эндэ худалдажа шадана.
Гэхэтэй хамта  ямар бэ даа шалтагаар зарим ажалаа бүтээжэ шадаагүй байтараа, хуралдаанай талмай дээрэ тэрэнээ бэелүүлхэ арга боломжо  оложорхино.
- Танай һанамжаар, ТОС-ууд саашадаа ямар аргаар, хайшан гээд хүдэлхэб?
- ТОС-ой гэшүүд нютагайнгаа бүхы ажалнуудые хэжэрхёо.
Эгээл энэ үедэ хүгжэлтын шэнэ шатада гарахыень бидэ дурадханабди.
2030 он хүрэтэр тусхай стратеги соо шэнэ шатын алхамуудые оруулха гэжэ оролдообди.
Тусхайлбал, 2021 ондо бүхэроссиин стратеги абтагдаһан байгаа.
Тиимэһээ можо хизаарнуудта өөр өөрын хүгжэлтын зам шэлэн абаха тухай заагдаа ааб даа.
2500 гаран ТОС-ой 1500-иинь мүнгэн  дэмжэлтэ абахын түлөө урилдаануудта хабаадана.
Мүн уласай яамануудай, бүхэроссиин грантнуудта хүртэхын түлөө оройдоол 10-аад ТОС хабаадажа шадана.
Энээнһээ уламжалан, тэдэ өөһэдөө мүнгэ олзолжо шадаха ёһотой.
Ямар бэ даа нэгэ шэглэлээр хүдэлхыень дурадхаха байнабди.
Аяншалга хүгжөөхэ, ниигэмэй хамгаалгын талаар ажал ябуулха, үгы гэбэл, хүдөө ажахын һалбарида хүдэлхэ  гэхэ мэтэ.
Тиимэһээ ТОС-уудай эдэбхитэдые Буряадайнгаа яамануудтай танилсуулнабди, тэдэнэй эмхидхэдэг грантнуудта оролсоходонь, манай эблэл туһаламжа үзүүлнэ.
Эндэ нэгэ бэрхэшээл бии.
Юуб гэхэдэ, ТОС-ууд грантда хабаадахадаа, саарһа дансануудаа сэхэ  эльгээжэ шадахагүй болоно.
Тэдэниие заал һаа коммерческэ бэшэ ниитын эмхи болгохо хэрэгтэй.
Бидэ энэ асуудал шиидхэхэ гэжэ оролдонобди.
- Һайн даа!
Ажалдатнай амжалта хүсэе!
Автор: Борис БАЛДАНОВФото: ТОС-уудай эблэлэй зурагууд.
ТОС-ууд   фото: Александр Махачкеев Какого только нет мёда на рынках и в магазинах Улан-Удэ!
Народ, конечно, предпочитает брать свой – бурятский: донниковый, гречишный, луговой или таёжный.
Существует определённый стереотип, что пасечник живёт в гармонии с природой, и он даже немножко философ.
При этом знает цену своему нелёгкому труду, а потому во все времена пчеловоды были зажиточными людьми.
Сегодняшний наш герой совершенно случайно, но раз и навсегда полюбил пчёл.
Дарёной пчеле в зобик не заглядываютДамдин Борисович Ринчинов живёт в Селенгинском районе, в Ацуле, где был легендарный облепиховый совхоз с пасеками.
Но мы едем в сторону Ташира.
Большой пикап плавно мчит по грунтовой дороге.
Поросшие лесом сопки, просторные долины с фермами тут и там.
По всему видно, что они не заброшены.
Пастбища, посевы, изгороди и те, для защиты от кого они построены: лошади, овцы и коровы.
«Здесь вся земля уже поделена, - сообщил пчеловод.
- Свободных ферм в районе нет».
Дамдин Борисович родом из северной Еравны: «Пчёл я сроду не видал.
Но вот оказался в Ацуле и заходит знакомиться сосед Виктор Ефимович Демьяненко.
С банкой мёда и улей с пчелами подарил!
Я отказывался: «Никогда в жизни не видел пчёл!
Боюсь я их! »
А он: «Бери!
Дарёному коню в зубы не смотрят! »На совхозной пасекеПришло время пчёл выставлять.
Поехали смотреть на совхозную пасеку.
Сначала Дамдин Борисович боялся пчёл.
Но вот раз укусила пчела, два, оказывается, терпимо!
Стал помогать опытному пасечнику.
На следующий год у Виктора Ефимовича жена на пенсию уходила, а она вместе с ним работала пчеловодом.
И он позвал молодого Дамдина работать его помощником.
Уже официально.
Они смотрели за совхозными пчелами, а заодно и за своими.
Так он учился у Демьяненко, а потом ему самому доверили новую пасеку.
Самостоятельно Ринчинов работал три года, а затем начались лихие 90-е годы.
Стали забирать пчёл за долги, и тогда же ввели хозрасчет, и так вышло, что только пасека Дамдина Борисовича была прибыльной, а остальные - убыточные.
В это время начался развал хозяйства, у пчёл пошли разные болезни.
Пасеки стали погибать и уменьшаться.
Ринчинову передали ещё две пасеки, и он полностью ушёл на хозрасчет.
В это время совхоз окончательно развалился, а его пасеку собрались продавать на сторону: «Я стал индивидуальным предпринимателем и сам выкупил пасеку, всего 180 пчелосемей.
Это было в конце 90-х годов».
Свой путьЕго пасека росла и доходила до 350 пчелосемей.
Но он убавил их количество, сказывается возраст, да и нет кормовой базы.
Гречиху и донник поблизости уже не сеют.
Сеют в Бичуре и Заиграево.
Есть пара пчеловодов, которые сеют для себя.
Дамдин Борисович пробовал сам сеять, но оказалось слишком нерентабельно.
Нужны трактор, комбайн, навесное оборудование.
Попробовал он однажды посадить донник, и взяток был хороший, и сено убрал.
Но всё же решил не распыляться, лучше ехать на чужие поля или в лес.
Но в лесу взяток похуже.
- Нынче вывозил, вроде всё цветёт, иван-чай, клевер и другие цветы, но было холодно, ночные температуры низкие и взяток плохой, - рассказывает пасечник.
- Первым у нас в Ацуле начал практиковать кочевки Федор Иосифович Павлов, и мы начали кочевать с пасекой в Джиду.
Конечно, на гречишных и донниковых полях мы брали много мёда.
Кроме Джиды, когда у нас была засуха, ездил в Мухоршибирь.
Это далеко, почти 300 км, но положение было безвыходное.
Рынок сбытаМёд Ринчинов сбывает на ярмарках в Улан-Удэ и Гусиноозёрске.
Особенно доволен он фермерским фестивалем «Своё».
Он уже два года ездит и хорошо там торгует.
А раньше была ещё ярмарка «Золотая осень» и хорошо бы возродить её.
Хорошо идёт торговля по интернету.
В этом фермеру помогают взрослые дети, и за долгие годы у него наработана клиентская база.
Покупатели сами приезжают за товаром и берут помногу.
ФальсификатСегодня стало много подделки.
Но как определить фальсификат?
- Нужна экспертиза, - считает пчеловод.
- Но, наверное, есть подделка.
У меня разнотравный мёд, взять монофлёрный мёд (мёд с одного семейства растений) у нас очень сложно.
Период цветения короткий.
У нас нет бурного взятка, поскольку нет пышного разового цветения.
В этом сезоне мёд качал всего два раза.
И вообще, нынче год не удался.
Пчелы на экспортДамдин Борисович более десяти лет продаёт пчёл в Монголию.
Весной и в начале лета, в мае и июне.
Продаёт их в специальных пчелопакетах.
Он выводит маток, отсаживает их, отводки облётываются.
Этим Ринчинов занимается вместе с коллегой Евгением Гудковым из Ацулы.
В Монголии государство оказывает поддержку пчеловодству, и оно стремительно развивается.
Сначала монголы приезжали с рефрижераторами для поддержки определённой температуры для пчёл.
Сегодня Ринчинов и его партнёры отладили весь процесс, чтобы без проволочек проходить таможню и границу.
А началось взаимовыгодное сотрудничество ещё при Леониде Потапове, когда было заключено соглашение о поставке пчел в Монголию.
Тогда соседи из Селенгинского аймака сами вышли на пасечника из Ацулы, расположенной недалеко от границы, и на дороге, ведущей в Кяхту.
На одном языкеБурятские пчёлы идеально подходят для природных условий соседей.
Монголы завозили пчёл из Китая и Казахстана, но те не прижились.
А у нас похожий климат, и наши пчёлы прекрасно акклиматизируются в Монголии.
- Да и разговариваем с монголами на одном языке, - говорит пчеловод.
- Зэрлиг – дикий мёд они экспортируют в Южную Корею и Японию.
Например, собранный с ая ганги.
А вот донниковый или гречишный японцам не нужен.
Они берут только натуральный степной мёд.
Но с монголами не просто работать.
Нюансов много.
Пчелы или бычкиРинчинов занимается ещё и скотом.
Вынужденно.
Однажды случилась засуха, и медосбор пропал.
И тогда он занялся скотом.
Но всё же пчёлами гораздо выгоднее заниматься, считает Дамдин Борисович.
Да и само занятие пчёлами приносит ему больше удовлетворения и радости.
Эти маленькие создания приносят только пользу природе, всем растениям, животным и людям.
- Я каждый год меняю маток, они со временем теряют плодовитость, - поделился профессиональным секретом пасечник.
- Двести семей держу и искусственно вывожу двести семей ежегодно на продажу.
Поэтому даже без сбора мёда остаюсь с прибылью от реализации пчел в Монголию.
Близкородственного скрещивания он не боится.
В Ацуле несколько пасек, и пчеловоды решили не завозить со стороны производителей, дабы не испортить местную породу.
Надежда на внукаС пасекой Дамдин Борисович управляется с двумя помощниками.
Максимально стандартизирует все операции, чтобы не заниматься каждым ульем в отдельности.
Ринчинов уже не молод и готовит замену себе: «Внук у меня нынче прошёл боевое крещение на пасеке.
Может с пчелами управляться.
Думал, убежит.
Нет, выдержал.
Думает пока.
Просто нужно вникать».
Кто-то должен продолжить его дело.
Упаковка с разнотравным мёдом выглядит весьма привлекательно.
«Пасека Ринчиновых» — это уже бренд Селенгинского района с заявкой на республиканскую узнаваемость.
Пчёлы на поляхВот мы и подъехали к пасеке.
Она расположилась на ещё цветущем поле недалеко от Ташира.
Здесь стояло около 100 ульев.
Была середина сентября, и пчелы интенсивно готовились к зимовке.
У них должен быть запас мёда, чтобы спокойно пережить морозы.
А Дамдин Борисович с нетерпением будет ждать самый прекрасный момент в жизни пасечника - первый облёт после долгой зимы.
Наступит весна, и ива первой распустит свои пушистые почки, солнышко согреет улья и пчёлы, не спеша выползут из летков.
Они почистятся и пустятся в первый облёт, а затем отправятся за пыльцой на ароматы цветущей ивы.
А у пасечника впереди будет ещё много счастливых дней, наполненных жужжанием пчёл, волнением от первой качки мёда, пением жаворонков в синем небе и цветением лугов и полей на родной земле…Автор: Александр МАХАЧКЕЕВ​Фото: Александр Махачкеев  фото: фото из архива Буряад Yнэн Нааданай түүхэһээ Үбэлдөө нааданууд анха түрүүшынхиеэ 1987 ондо Кабанскын аймагта үнгэрһэн юм.
Хадаһаа санаар һолжоролго, үбэлэй загаһашалга, конькигаар, санаар урилдаанууд, бүмбэгэтэ хоккей, ГТО тушаалга, шатар гэһэн зүйлнүүд түрүүшын наадануудай бүридэлдэ оруулагдаа бэлэй.
Командна тоосоондо түрүү һуури эзэлһэн Кабанскын аймагай тамиршадта “Кубань” автобус барюулагдаа һэн.
Шангай һууринуудые эзэлһэн Загарайн болон Баргажанай аймагуудай команданууд “Москвич” авто-унаагаар шагнагдаа.
Жэл үнгэрөөд, энэ хэмжээ ябуулгые Мухар-Шэбэрэй аймаг угтан абаа.
1-дэхи наадануудта оруулагдаһан зүйлнүүдһээ гадна, биатлоноор мүрысөөн болоһон байна.
Командна тоосоондо Загарайн аймаг түрүүлээ.
Хойто- Байгалай болон Кабанскын аймагуудай түлөөлэгшэд шангай һууринуудта гараа.
Удаадахи нааданууд Байгал шадарай, Ивалгын болон Түнхэнэй аймагуудта үнгэрөө.
1992 оной удаа нааданууд болюулагдаа.
Аяар 8 жэлэй хугасаада үнгэргэгдөөгүй.
2000 ондо Үбэлэй нааданууд шэнээр һэргээгдэжэ, Кабанскын аймагта эмхидхэгдээ.
Мүн удаадахишье хэмжээн баһа Кабанскда болоо һэн.
Энээнһээ хойшо хоёр жэлдэ нэгэ дахин нааданууд замхангүй, мүнөө болотор эмхидхэгдэнэ гээд хэлэлтэй.
Наадануудай бүридэлдэ һэлгэлтэнүүд болоо.
Хадаһаа санаар һолжоролгоор, биатлоноор мүрысөөнүүд болюулагдаа.
Даам наадалгаар, шэрээгэй теннисээр тэмсээнүүд болоно.
Удаан хүлеэгдэһэн уулзалга Буряад Уласай Тамирай болон залуушуулай бодолгын яаманай мэдээсэһээр, тус нааданууд үшөө 2021 оной эхиндэ эмхидхэгдэхэ ёһотой байгаа.
Теэд хорон хамшаг үбшэнһөө боложо, хүдөө нютагуудай түрүү тамиршад мүрысэжэ шадаагүй.
2022 ондо дахинаа болоогүй.
Мүнөө жэлдэ үни удаан хүлеэгдэһэн хэмжээ ябуулга Байгал шадарай аймагта февралиин 28-ай - мартын 3-ай үдэрнүүдтэ үнгэргэгдэхөөр хараалагданхай.
Санаар болон конькигаар урилдаан, бүмбэгэтэ хоккей, үбэлэй ГТО тушаалга, санаар шэг зүгөө бэдэрэлгэ, даам, шэрээгэй теннис болон шатар – иимэ спортын зүйлнүүдээр мүрысөөнүүд эмхидхэгдэхэ гээд хэлэлтэй.
Зүйл бүхэндэ эрэшүүлэй болон эхэнэрнүүдэй дунда шалгарһан тамиршадые элирүүлхэһээ гадна, ветерануудай дунда түрүүшүүл шагнагдаха юм.
Бүмбэгэтэ хоккей наадалгаар шэлэн абалгын гурбан мүрысөөн Заиграево, Кабанск һууринуудта, Закаменск хотодо болохо.
Тиигэжэ Байгал шадарай аймагта финальна шатада 8 эрхим хоккейн команда наадаха гээшэ.
Байгал шадарай аймагай эмхидхэгшэд бүхы айлшадые наадануудта урина.
Тэдэ соёлой талаар һонирхолтой хэмжээнүүдые бэлдэнхэй.
Автор: Борис БАЛДАНОВФото: фото из архива Буряад Yнэн  Гүрэн дотор оюутадай барилгын отрядууд аяар 64 жэлэй саада тээ байгуулагдаа.
Залуушуулай эгээл дуратай эмхи мүнөөшье болотор хүдэлһөөр.
Буряад Уласта 4 мянга гаран хүн хабаадуулагдана.
Дээдэ болон дунда мэргэжэлэй һургуулинуудай оюутад амаралтынгаа үедэ ажал хэжэ, түрүүшынгээ салин олоно.
Загаһа буйлуулгын, багшанарай, барилгын, хүдөө ажахын, поездын проводнигуудай отрядууд Буряадта эдэбхитэйгээр хүдэлнэ.
Жэшээлбэл, Буряадай гүрэнэй хүдөө ажахын академидэ аяар 10 иимэ отряд хүдэлнэ.
Февралиин 17-һоо хойшо отрядуудта шэлэн абалгын хаһа эхилээ.
Зунай хаһада, амаралтын үедэ хүдэлмэри хэхэ дуратай оюутад штабтань ошожо, саарһа дансаяа үгэхэ аргатай.
Улаан-Үдын Э. Раднаевай нэрэмжэтэ эмнэлгын колледжын оюутан Буда Шенхоров 2022 ондо барилгын отрядта хабаадажа эхилээ.
Нёдондо тэрэ Камчатка ошоһон байна.
- Бидэ «Авангард» гэһэн отрядта хүдэлнэбди.
Камчатка ошожо, загаһа сэбэрлэлгын цехтэ хүдэлөөбди.
Үглөөнэй 8 сагта бодожо, үглөөнэй дасхал хээд, эдеэлээд, ажалда гаранабди.
Хэды загаһа сэбэрлэхэб гэжэ хэншье манай урда түсэб табяагүй.
Ерэһэн лэ загаһые арилгаад байгаабди.
Хүндэ бэшэ.
Камчатка хадаа ехэ һайхан байгаалитай газар гээшэ.
Мүнөө дахин ошохоёо түсэблэнэб, - гэжэ Буда Шенхоров хөөрэнэ.
Буряадай багшанарай колледжын оюутан Алина Гунгарова өөрын мэргэжэлээр ажалай отряд шэлэн абаа.
2020 ондо һуралсалай гуламтын дэргэдэ багшанарай отряд байгуулалсаа һэн.
- Багшанар мэргэжэлтэй болоходомнай, зунай хаһада үхибүүдтэй харилсахадамнай тааруу.
Дүй дүршэл эндэ абанабди.
Манай колледждо мүнөө зургаан отряд тоологдоно.
Дүрбэниинь зунай амаралгын лагерьнуудта хүмүүжүүлэгшээр хүдэлнэ.
Мүн хоёр бүлэгнай хүүгэдэй сэсэрлигтэ хүдэлдэг юм.
Үхибүүдтэй хүдэлхэдэ, һониншье, хүндэшье.
Нэгэ дахин «Рассвет» лагерьта хүдэлөө һэм.
Хүндэ оршон байдалда ороһон хүүгэд тэндэ амардаг.
Юундэб даа аяар нэгэ халаанай үедэ гансаараа үлэшооб.
Түрүүшээр намайе баһахаяа һанаа, бархираадшье абааб.
Удангүй үхибүүдтэй һайнаар харилсажа эхилээб.
Булта һайн нүхэд болообди, - гэжэ Алина Гунгарова һонирхолтой зугаа дэлгэнэ.
Буряадай оюутадай барилгын отряд шэнэ гэшүүдые хүлеэжэ байһанаа мэдүүлнэ.
Автор: Борис БАЛДАНОВ     фото: egov-buryatia. ru 2023 оной дүүрэтэр хүдөө ажахын үйлэдбэрилэгшэдэй эд бараа худалдаха юһэн дэлгүүр нээгдэхэ.
Түрүүшын туршалгын дэлгүүр Улаан-Үдэдэ энэ долоон хоногой эхиндэ ажаллажа эхилбэ.
Бага болон дунда олзын хэрэг эрхилдэг нэгэдэлнүүд иимэ дэлгүүрнүүдые байгуулна.
Тэдэнь худалдаанай томо томо газарнуудаар оршоно.
Һая нээгдэһэн дэлгүүр Жердева, 42 б гэһэн хаягаар байрлаба.
Олзын хэрэг эрхилдэг нэгэдэлнүүдэй мэргэжэлтэд мүнөө дээрээ иимэ магазинуудые хаана, ямар газарта тайлабал, һайн байхаб гэжэ шэнжэлгын ажал ябуулна.
Хүлһэлэмжын сэн тааруулха, дэлгүүр доторхиие шэмэглэхэ, банкһаа урьһаламжа абаха хэрэгтэнь туһаламжа үзүүлэгдэнэ.
- Нажарай эхин болотор үшөө табан магазин нээхэ түсэбтэйбди.
Саашадаа тэдэнэйнгээ тоо арбанда хүргэхэ һанаан байна.
Хүдөөгэйхидтэй хүдэлжэ эхилхэдэ, эгээл түрүүн тоһо зөөхэй, мяха шүлэеэ хаана наймаалха гээшэбибди гэһэн асуудал табидаг.
Эдэмнай өөрынгөө үйлэдбэрилһэн эд бараа томо дэлгүүртэ худалдажа шадахагүй.
Тиишэнь үдэр бүри өөһэдөө асаржа байха ёһотой болоно ха юм.
Теэд наймаанайнь эрьесэ тиимэшье ехэ бэшэ гэжэ ойлгосотой.
Гэбэшье манай үйлэдбэрилэгшэд тон һайн шанартай эд бараа үйлэдбэрилнэ, - гэжэ Буряадай хүдөө ажахын сайд Галсан Дареев хэлэнэ.
Энэ түсэлдэ хабаадалсажа байһан хүдөөгэйхид банкда хандажа, хүнгэлэлтэтэй урьһаламжа абаха аргатай.
Автор: Булат БАДМАЕВФото: egov-buryatia. ru Благовещенск.
13-14 наһатай үхибүүдэй дунда Алас Дурна зүгэй чемпионадта Буряадай тамиршад һайн дүнгүүдые харуулаа.
Эндэ ринг дээрэ 157 хүн гараһан байна.
Егор Егунов 44 килограммай шэгнүүртэ чемпионой нэрэ зэргэдэ хүртөө.
Максим Мазур, Никита Типаев болон Максим Андрианов гэгшэд шангай 3-дахи һууринуудые эзэлээ.
Шэтэ.
Үбэр Байгалай хизаарай болон Буряад Уласай мэдээжэ тамиршан Александр Бахтин эдэ үдэрнүүдтэ нэрэтэ мүрысөөгөө үнгэргэбэ.
Тус хэмжээндэ 24 можо хизаарай 110 гаран боксёр хабаадаа.
63,5 килограммай шэгнүүртэ Буряадай тамиршан Радна Цыбиков гурбан уулзалгада илалта туйлажа, түрүү һуури эзэлээ.
Антон Хорхонов 60 килограммай шэгнүүртэ мүнгэн медаляар шагнагдаа.
Виталий Какубава, Альберт Гатаулин гэгшэд шангай 3-дахи һууринуудта гараа.
Баскетбол Шэтэ.
“КЭС-баскет” гэһэн бүхэроссиин түсэлэй Алас Дурна зүгэй финальна шата түгэсэбэ.
Кабанскын аймагай Каменск тосхоной лицейн басагад шангай 2-дохи һуурида гаража, бүхэроссиин Суперфиналда хабаадаха эрхэдэ хүртөө.
Барилдаан Владимир.
16-17 наһатай шэхэ хатуутай тамиршадай дунда Ород гүрэнэй мүрысөөн һаяхана эмхидхэгдэбэ.
51 килограммай шэгнүүртэ Санжи Жапов чемпионой нэрэ зэргэдэ хүртөө.
Санаар урилдаан Тюмень.
2023-2024 онуудта Ород гүрэнэй суглуулагдамал командын бүридэлдэ хэн оруулагдахаб?
Тамирай энэ янзаар Ородой чемпионадта шэлэн абалга эмхидхэгдэнэ.
Тус мүрысөөн эдэ үдэрнүүдтэ үнгэргэгдэнэ.
Буряадай тамиршад Алиса Жамбалова болон Виктория Невьянцева гэгшэд гол мүрысөөндэ хабаадана.
Хоёр урилдаанда дүй дүршэлтэй Алиса Жамбалова хоёр дахин 12-дохи һуурида гараа.
Мүн Виктория Невьянцева нэгэ урилдаанда хабаадаа.
Ородой чемпионат мартын 26-да түгэсэхэ.
Үбэлэй спортын нааданууд Череповец (Вологодско можо).
Бүхэроссиин үбэлэй спортын нааданууд 700 гаран хабаадагшадые суглуулаа.
49 можо хизаарай хүдөөгэй тамиршад 7 зүйлөөр мүрысөө.
Буряадай суглуулагдамал команда табан зүйлөөр урилдаануудта хабаадаһан байна.
450 мянга хүрэхэгүй ажаһуугшадтай хүдөө нютагуудтай регионуудай дунда командна тоосоондо 5-дахи һуурида тэдэ гараа.
Даам наадалгаар Хэжэнгын аймагай Бэлик Цыдыпов болон Янжима Намдакова гэгшэд 7-дохи һуури эзэлээ.
Ивалгын шатаршад Геннадий Тудупов болон Ариана Дондупова гэгшэд 11-дэхи һуури эзэлжэ шадаа.
Эндэ Ариана һүүлшын шатада диилдээ, 9 турта 7,5 очко абаа.
Шатар Улаан-Үдэ.
Мартын 24-26-ай үдэрнүүдтэ “РАПИД Гран-при России” гэһэн мүрысөөнэй ээлжээтэ шата Ивалгын дасанай дэргэдэ үнгэргэгдэхэнь.
2004 онһоо эхилжэ, Дамба-Даржа Заяевай нэрэмжэтэ Буддын шажанай дээдэ һургуулиин шангуудые абахын түлөө мүрысөөндэ Ород гүрэнэй түрүү шатаршад наадана.
Тэмсээн гүрэн дотороо эгээл олон хабаадагшадтай хэмжээ ябуулга гэжэ алдаршанхай.
Һүүлэй дүрбэн жэлэй хугасаада эмхидхэгдээгүй.
Автор: Борис БАЛДАНОВтамир  фото: Буряадай самбогой Федерациин зураг Пермь хотодо самбо барилдаагаар ээлжээтэ мүрысөөн 73-дахияа эмхидхэгдээ.
Эндэ эрэшүүл, эхэнэрнүүд тэмсээ.
Эрэшүүлэй дунда шанга тулалдаан болоһон байна.
Бүхы дээрээ 61 можо хизаарай 617 тамиршан хибэс дээрэ гараа.
Буряадай суглуулагдамал командын 10 гэшүүд сооһоо эгээл ехэ амжалта Алдар Намсараев туйлаба.
Тэрэ 58 килограммай шэгнүүртэ тулалдаа.
31 наһатай Алдар Новосибирскын можын, Дагестан Уласай, Пермиин хизаарай хоёр тамиршадые диилэжэ, финалда орожо шадаа.
Дэлхэйн  хоёр дахин абарга болоһон Дагестанай түлөөлэгшэ Мухтар Гамзаевые шүүжэ шадангүй, мүнгэн медаляар урмашуулагдаа.
Тиигэжэ Алдар Ородой суглуулагдамал командын бүридэлдэ оруулагдажа, Европын чемпионадта хабаадаха эрхэдэ хүртөө.
Буряадай тамиршад дайшалхы самбо барилдаагаар ялас гэмэ амжалтануудые туйлаһан намтартай.
Баир Ванжилов гурба дахин дэлхэйн чемпионадуудта абарга болоһон гээд һануулая.
Сергей Доржитаров хоёр дахин дэлхэйн чемпионой нэрэ зэргэдэ хүртөө һэн.
Дамба Раднаев, Баир Омоктуев, Баясхалан Эрдынеев болон Андрей Будожапов гэгшэд дэлхэйн чемпионууд юм.
Эдэнэй һүүлээр хэншье тиимэ ехэ мүрысөөнүүдтэ амжалта туйлаагүй.
Олон жэлэй хугасаада Буряадай тамиршад Ород гүрэнэй мүрысөөнүүдтэ шангай һуури эзэлээгүй ябаа.
Тамирай энэ зүйлөөр  Самба Цыремпилов 20 наһа хүрөөдүй тамиршадай дунда Ородой чемпионадта хүрэл медальда һаяхана хүртөө һэн.
Алдар Самба хоёр самбо барилдаагаар Буряадай алдарые бусаажа эхилбэ гээд найдагдана.
Автор: Борис БАЛДАНОВФото: Буряадай самбогой Федерациин зурагтамир  фото: artline. ru.
Манай элинсэгүүдэй заншалаар олон хүбүүдые түрэhэн эжынэр ямаршье бузар буртаггүй, дээдын табисуурай гэжэ тоологдодог hэн ха.
Тэдэнэр суглаа хуралдаануудта ба найр наадануудай үедэ бүhэтэй зонhоо дээгүүр, отог угай аха захатантай зэргэлэн, шэрээдэ hууха   эрхэтэй юм.
Монголдо олон хүбүүдые түрэhэн эжынэртэ “Дархан бэри” гэжэ медаль зүүлгэдэг заншал бии.
Тиимэ заншалые манай Буряад орондо нэбтэрүүлбэл, ехэ дэмбэрэлтэй хэрэг бүтэхэ ушартай.
Эгээл баян хубсаhатайХүн түрэлтэнэй бүхы яhатан сооhоо монгол туургата арадууд эгээл шанга  бүхэригүүд, эгээл урдын соёл түүхэтэй ба эгээл элбэг ба баян үндэhэн хубсаhатай гэжэ тэмдэглэгдэдэг.
Мүнɵɵнэй үндэр моодын мэргэжэлтэдые монгол туургата арадуудай үндэhэн заншалта хубсаhан гайхуулан hаргаадаг гэжэ эли.
Yшɵɵ дэлхэйн арадуудай эхэнэрнүүдтэй сасуулбал, монгол эхэнэрнүүд баhал хэды доромжолуулhан байдалтайшье hаа, бултанhаа ехэ эрхэ сүлɵɵтэй байhан түүхэтэй.
Дундахи зуун жэлнүүдтэ Монголой армида эхэнэр сэрэгшэд эрэлхэгээр байлдаануудта хабаададаг байhан гэжэ эли.
Эзэн эхэнэрэй hэеы гэрэй эхэнэрэй талада - үүдэнэй зүүн талада гуламтаhаа сааша орон дээрээ hуухадань, хэншье тэрээндэ гар хүрэхэ эрхэгүй гэhэн заншал жэншэдгүй сахигдадаг байhан.
Дам саашаа ɵɵрынгɵɵ эрхэтэ буланда hууhан эхэнэр ехээр уурлабал, хажуудань хэбтэhэн аргалаар, түлеэгээр гү, али гэбэл, ямар нэгэн ондоо хэрэгсэлээр хүн руу шэдэбэл, тэрэнь урдаhаань шэдэхэ, шааха, альгадаха яашье эрхэгүй байhан.
Тиигээд уданшьегүй тэрэ эхэнэрэй «хуулита» hууриhаа гаража, hэеы гэрэй ондоо талада гэшхэхэдэ, гомдогшо хүн харюугаа абаха аргатай байгаа.
Бэриин эрхэҺая бууhан бэри илангаяа түрүүшын нэгэ-хэды жэлнүүдэй туршада ямаршье ɵɵрын эрхэ сүлɵɵгүй, үбгэнэйнгɵɵ ба хадамуудай мэдэл доро байдаг байhан гэжэ эли.
Айлай бэри олон тоото хорюулнуудай хажуугаар олон үгэнүүдые абяалжа дуугарха эрхэгүй hэн ха.
Жэшээнь, тулга, Мухарсагаан, хэшэг, хабшуур, хара морин, hайн даа, баталаад уя, гара, гал, нооhон, гэрэл, зам, үлзы, түмэр г. м. үгэнүүдые бэриин аманhаа дуулдаха ёhогүй байгаа.
Хорюултай үгэнүүдые удхаарнь дүтэрхы үгэнүүдээр hэлгэхэ баатай һэн.
Нэгэ айлай бэриин хадамуудтаа: «Голой эрьедэ, модон доро,  хараhаар байтарни, шоно нэгэ хуса хониие барижа эдеэ», - гэжэ олон үгэнүүдые hэлгэжэ дуулгахын тулада иигэжэ үгүүлhэн тушаа хэлэгдэдэг:- Урасхалай (голой) эрьедэ ургамалай (модоной) улада (доро) хурса шүдэтэй янгир шэнги амитан (шоно)  маарадагуудай түрүүе (хуса хониие) залгяа».
Урдань манай элинсэгүүд басаганайнгаа хадамда гарахада, гэр гуламтынгаа бүхы хэшэгые абаад ошохогүйнь тулада тусхай бүтээл гүйсэдхэдэг заншалтай байhан.
Тэрэнэй тулада басаганайнгаа урдаhаа  хүнэгтэй hү барижа гараад, «Хурай! », «Хурай! » гэжэ хуурайлан,   ɵɵhэдынгɵɵ зүг руу далладаг hэн ха.
Залуушуулай шэнэ hэеы гэрэй газаа мориной шэнэ сэргые заабол эд зɵɵреэр баян ба олон үхибүүдтэй бүhэтэй хүн бодхоохо ёhотой байhан заншалтай.
Yхибүүнэй үлгы  Yхибүүнэй үлгые заабол  hэеы гэрэй дээдэ ханаhаа үлгэдэг гуримтай байhан.
Тиихэдээ газарта табихань хорюултай, ада баршад эзэмдэхэ гэһэн үгэтэй ха.
Yлгы дээрэ hэеыгээр урлаhан үхибүүнэй түрэhэн жэлэй амитанай дүрсэ, «Бүнд Хорло» гэhэн буддын шажанай hахюуhан г. м. үлгэдэг байгаа.
Хэрбэеэ энээнhээ урагша тус бүлэдэ үхибүүд тогтодоггүй, нарайгаар наhа барадаг байбал, үшɵɵ олон аршалалгын тусхай сахюусанууд үлгэгдэдэг hэн гэдэг.
Жэшээнь, мориной дэлhээр томоhон аргамжаар hэеы гэрээ тойруулжа уяад, тэрээндээ хонхонуудые үлгэхэ.
Тэрэнь бусад хариин хүнүүдтэ гэртэ орохонь хорюултай гэhэн тэмдэг.
Yшɵɵ элүүр энхэ олон үхибүүдтэй айлнуудаар суглуулhан бүдэй ба арhанай 100 үртэhɵɵр нялха үхибүүндэ самса, малгай оёжо үмдэхүүлдэг, шэрдэг, хүнжэл оёдог байhан.
Иимэ заншал мүнɵɵшье хүрэтэр дэлхэйн олон арадуудай заншалаар хүсэтэй сахюусан гэжэ тоологдодог, үргэнɵɵр  сахидаг гэжэ эли.
Нэгэ самса, тэрлигтэ 100 үртэhэн орохо ёhотой гэдэг.
Тиихэдээ нарай үхибүүнhээ гадуур, хадамда ошоhон басаганай заhалай хүнжэл, дэрэ г. м. золтой жаргалтай олон бүлэнүүдээр суглуулhан 100 янзын үртэhɵɵр оёхо хэрэгтэй гэжэ хэлэгдэнэ.
Yшɵɵ урдын буряад-монголшууд нарай үхибүүе нэрээрнь нэрлэхэгүй гэжэ оролдодог байhан.
Али гэбэл, хүнэй бэшэ, харин ямар нэгэн хэрэгсэлэй (хоргооhон, хулганаан, тонтогоол г. м. ) нэрэнүүдые үгэжэ, альбан шүдхэрэй хорлолhоо абархые оролдодог hэн гэжэ мэдээжэ.
Талын нүүдэлшэд үхибүүдээ үнэнхэ зүрхэнhɵɵ эльгэлэн ɵɵгшɵɵдэгшье hаа, шангаар  магтажа эрхэлүүлдэггүй гурим ехэ наринаар сахидаг байhан гэжэ мэдээжэ.
Бусадай ехээр магтабал, сээрлэдэг, утадаг ба аршаандадаг, маани тарняар арюудхадаг hэн ха.
Түрүүшын үhэнБуряад-монголшуудай заншалаар бусадай эд зɵɵриие, үхибүүдые, байра байдалыень үргэлжэ  үлүү ехээр, «тэнгэридэ хүрэтэр»  гоёшоон магтажа ябадаг хүнүүд «сагаан хэлэ аманай бузартай», харин хамагые  хододоо муушалан хараадаг хүнүүд «хара хэлэ аманай бузартай» гэжэ мүнɵɵшье тоологдодог ушартай.
Yшɵɵ зонхилогшо хаануудай, үндэр түрэлтэ ноёд сайдуудай, нангин уула хадануудай нэрэнүүдые нэрлэхэеэ сээрлэдэг байhан гуримтай.
Yхибүүнэй түрүүшын үhые түрүүшын тэрлигэйнь заха соо оёжо хадагалдаг  заншалтай байhан.
Тиигээд тэрлигэйнь хуушаржа таhархада, захыень хангилжа, досоохи үhыень абаад, ханза соо гамтайгаар хадагалдаг байhан гуримтай.
Урдын буряадууд  мүн лэ бүдүүн зоной үhые тайрахадаа, миин хаядаггүй, харин заабол галда шатаадаг, али гэбэл, газарта буладаг байhан.
Юундэб гэхэдэ, хүнэй үhэн соо ами наhанайнь hүлдэ оршодог, тэрээгээрнь муу хүнүүд хорложо болохо гэhэн үгэтэй.
Шолмосой толгойн оройн үhэндэ бүхы эди шэдинь оршодог, тэрээнииень эзэмдэн абажа шадаhан хүн шолмосые мэдэлдээ оруулан зонхилжо,  бүхы hанаhан хүсэлнүүдээ бэелүүлхэ  аргатай гэжэ элинсэгүүднай этигэдэг байhан түүхэтэй.
«Умай» бурханда шүтэдэгЭртэ урдын сагhаа монгол туургата арадуудай эхэнэрнүүд Умай бурханда шүтэжэ, нялха үхибүүдыень аршалхые гуйдаг байhан.
Тус бурхан үхибүүдые үршɵɵдэг, хээлитэй эхэнэрнүүдые болон нялха бага үхибүүдые аршалдаг гээд шүтэгдэдэг.
«Эхэ дэлхэй – хамагые мүндэлүүлhэн Умай бурханай бэе», - гэжэ урдын сагhаа тоологдодог.
Тиимэhээ манай үбгэ эсэгэнэр газар дэлхэйдэ ехэ гамтайгаар хандадаг байhан: миин дэмы сэсэг ногоо таhалдаггүй, хүрьhыень малтажа гэмтээдэггүй байhан.
Yшɵɵ Умай бурхан хүнүүдhээ гадуур хамаг ургамалнуудые,  модонуудые, шубуудые ба амитадые хамгаалдаг гэжэ тоологдодог.
Умай бурхан газарай агы нүхэнүүд болон гүнзэгы жалганууд соо байрладаг гэhэн үгэтэй.
Мүнɵɵшье хүрэтэр буряад-монголшууд «Эхын умайн» агы нүхэнүүдтэ ошожо зальбардаг, үри хүүгэдые үршɵɵхые гуйдаг заншалтай.
Буряадай үлгын дуунууд Түрүүшын буряад үлгын дуунууд 10 000 жэлэй саада тээ бии болоhон гэжэ элирүүлэгдэhэн.
Тэдэнэй гол үгэнүүдынь – hэлмэ жада, годли г. м. үхибүүе аршалхын үүргэтэй.
Тэрэ үедэ, дулаанай сагта, мяханай нɵɵсын дууhахада, хотоной бүхы эрэшүүл үргɵɵлгэтэ агнуурида гарадаг байhан түүхэтэй.
Агнууринь 1-3 hарын туршада үргэлжэлдэг hэн тулада эхэнэрнүүдые ба үхибүүдые харууhалха нэгэ сэрэгшые орхидог hэн ха.
Тэрэ сэрэгшэн харууhалхын хажуугаар hүниндɵɵ эхэнэрнүүдые гэртэнь эрьедэг байhан ушартай.
Тиигээд эхэнэрнүүдэй унтахынгаа урда тээ дууладаг дуунууд эгээл түрүүшынхиеэ харуулшаниие гэрэй эзэнэй бусаhан тушаа hэргымжэлхын тулада бии болоhон гэдэг.
- Бэгтэр тогтор хаяадаа,Бүүбэйн аба хүнжэлдɵɵ,Эзэнэй нохой уяадаа, - гэhэн урдын дуунай үгэнүүд манай үе хүрэhэн.
Тэрэ «нохой уяатай, эзэн хүнжэлдɵɵ», гэртэ орохонь хорюултай гэhэн удхатай.
Саашадаа буряад-монголшууд мал баридаг боложо, агнахаяа болиходонь, hүниин дуугаар үхибүүдые унтуулдаг болоhон гэдэг.
Урдын «Yлгын дуунууд» соо «хара нохой», «хара үнеэн» г. м. мал туша үгэнүүд олоороо дайралдадаг:- Хара нохоймнай уяадаа,Харагшан үнеэмнай хотондоо.
Бүүбэй, бүүбэй бүүбэйхэн…Унтыш түргэн, хүбүүхэн…Буряадай урдын «Yлгын дуунууд» удха шанараараа, аялгаараа бусад арадуудhаа ехэ илгардаггүй.
Нялха үхибүүе арюун hайхан зантай, ажалша бэрхэ, бурханда hүзэгтэй, эхэ эсэгэдээ мээхэй байха, хүндэлхэ г. м. hургаалай, заабариин үгэнүүд уянгатуулан зэдэлдэг.
«Yлгын дуунууд» соо  үхибүүн «Нюhата», «Гүлгэн», «Тэхэ», «Шоно», «Муу хүбүүн» г. м. нэрлэгдэдэг.
Тэрэнь ада баршадые мэхэлжэ, нарай үхибүүнhээ холодуулха үүргэтэй.
Эхын энэрхы сэдьхэлэй элшээр, зүрхэнэй зол жаргалай долгёор халиhан, юрын байдалай нэрьеэнэй, юртэмсын дээдын мэдэрэлэй аялгаар халиhан «Yлгын дуунуудаар» буряад улад түмэн бɵɵмэйлэгдэhэн.
Yлгын дуун бүхэн ондо ондоогоор зэдэлдэг.
Дэлхэй дээрэ хэды эжынэр бэ, тэды «Yлгын дуунууд» гэжэ хэлэгдэдэг.
«Yлгын дуун» үхибүүе бɵɵмэйлэн унтуулхаhаа гадна, хүмүүжүүлдэг, урдахи хуби заяандань нүлɵɵ үзүүлдэг.
Нойрмог ба hэргэгэй хоорондо байhан хүнэй ухаа мэдэрэл аялгатаhан аятай үгэнүүдые тусхай бүхɵɵр хадуужа абаад, ямар абари зантай, hанаа бодолтой, хүсэл зорилготой хүн болохыень тодорхойлдог гэжэ мэдээжэ.
Баярма Баторова(Гончикова Н. Д. «Эхэнэрнүүд буряадай ёhо заншалда», Дондокова Л. Ю. «Буряад арадай түүхэдэ эхэнэрэй байдал», Басаева К,Д. «Буряадай гэр бүлэ (XIX – XX зуунуудта» гэhэн номууд хэрэглэгдээ).
Автор: Баярма БАТОРОВАФото: artline. ru. ёһо заншал Зандан Ханхасаев в роскошной собольей шубе и шапке предстаёт символом купеческого шика.
Дополнительный штрих образу придаёт и почти опереточная история его внезапного обогащения.
Но, на самом деле, масштаб личности Зандана Ханхасаева, его деятельности и свершений далеко превосходят стереотип экстравагантного бурятского купца, любимца женщин…
Золото Мальвины  Золотопромышленники с северных приисков потеряли мешочек с самородками на берегу озера.
Местная русская девушка с необычным именем Мальвина нашла этот свёрток.
Весть о находке разнеслась по округе.
А в это время в улусе Шохтой под Усть-Ордой жил Зандан Ханхасаев, с братом 3абаади он вёл своё не маленькое крестьянское хозяйство.
Услышав о находке Мальвины, Зандан, крепкий и красивый парень, поехал свататься к ней.
Увидев его, «Мальвина не устояла и согласилась выйти замуж (старики по Муринской долине до сих пор поют песни о сватовстве Зандана)» (Чимитдоржиев, Михайлов. т. 2. с. 269).
Ради неё Зандан принял крещение, поскольку в Российской империи признавались только религиозные формы брака.
А выход из православия («совращение») карался каторгой до 10 лет.
«Париж стоит мессы» и после крещения Ханхасаев стал Николаем Алексеевичем.
Позднее, учёный Цыбен Жамцарано, которого Зандан поддерживал в его научных изысканиях и общественно-политической деятельности, писал: «Нас очень радушно принял Ханхасаев, человек состоятельный, молодой, энергичный (женат на русской, принял православие из-за женитьбы по любви)» (Жамцарано. с. 34).
Удачливый бизнесмен На золото Мальвины Зандан ещё больше увеличил своё хозяйство.
Когда первые коровы доходили до водопоя в трёх верстах, последние только выходили из загона.
В Иркутске рос спрос на молочную продукцию, и он завёз породистых коров из Бельгии.
Завёл и крупную торговлю сельскохозяйственной техникой: «…бурят Курумчинского ведомства Ханхасаев был представителем фирмы «Мак-Кормик», бурят Александров Хоготовского ведомства – представителем фирмы «Осборн» (Асалханов. с. 29).
Веялки, сеялки, молотилки, сепараторы, жатки, бельгийские ружья - это было всё его.
Зандан быстро стал оборотистым купцом.
Он умел делиться, на свои средства построил в Шохтое 4-х классную приходскую инородческую школу и больницу.
В своём улусе братья Ханхасаевы оказывали всемерную помощь родственникам и односельчанам.
Однако, в какой-то момент его пути с Мальвиной разойдутся.
Повторно он снова женится на русской, образованной женщине из семьи Монастырёвых.
В гуще событий Богатство и активная политическая деятельность позволили Зандану избраться главой Ордынской Степной думы, а затем и депутатом Российской Государственной Думы II созыва.
Он дружил с Хамбо ламой Итигэловым и помогал ему в организации первого всебурятского съезда.
Агвану Доржиеву помогал строить дацан в столице империи.
Большую роль он сыграл в борьбе против земельной реформы, ущемлявшей интересы бурят: «…в Курумчинском ведомстве агитировал бурят против землеустройства крупный кулак и предприниматель Н. Ханхасаев. »
(Н. Р. Мангутов Из истории народов Бурятии.
У-У. 1962, с. 61).
В 1914 г. Зандан вместе с рядом других богатых бурят инициировал съезд с целью увеличения земельных наделов для «инородческого населения».
Приближённый Его Величества В годы Первой мировой войны он собрал большие пожертвования среди бурятских богачей в пользу фронта, а это позволило ему решать общенациональные вопросы при царском дворе.
«Весомую лепту в судьбу реквизированных бурят внёс также Николай Ханхасаев» (Батоев.
Батоев. с. 172).
Он был принят императором Николаем II, и ходатайствовал о призыве бурят на фронт, а не на тыловые работы.
Семьям погибших солдат выдавалась десятина земли, лошадь и пять рублей золотом.
Царь отказал в просьбе, но дал указание генеральному штабу перевести бурят на тыловые работы первого эшелона, а кроме того, выделил вагон для инспекции по действующим частям, где служили буряты.
Сохранились свидетельства бурят о его приезде с царскими генералами: «… к нему подошёл азиат в соболиной шубе и представился Ханхасаевым Занданом» (Чимитдоржиев, Михайлов. т. 2. с. 270).
Попечитель земляков Ханхасаев заведовал лазаретом в Петрограде, являлся его директором и о котором пишет в 1917 году: «Заняв должность заведующего Петроградским лазаретом, я добился, несмотря на противодействие некоторых весьма влиятельных при старом режиме лиц, того, что наш лазарет стал обслуживать не воинских чинов, как это было до меня, а исключительно больных, реквизированных бурят» (Батоев. с. 172).
Вместе с рядом бурятских общественных и религиозных деятелей Ханхасаев добивается возвращения бурят домой: «10 мая 1917 г. уполномоченный Н. Ханхасаев отправил телеграмму из Петрограда в г. Читу на имя Национального комитета о том, что Главнокомандующий армией увольняет инородцев с фронта и разрабатывается план отправки на родину.
Так стали с трудом возвращаться буряты в родные места» (Батоев, Батоев. с. 174).
Активную политическую деятельность он вёл в период февральской революции: «В это время в Петрограде 9 марта 1917 г. , т. е. почти одновременно, был организован Бурятско-Калмыцкий комитет, председателем которого избран бурят Н. А. Ханхасаев – уполномоченный бурятского общества по сбору пожертвований на нужды войны и заведующий бурятским лазаретом в Петрограде» (Базаров, Жабаева. с. 77).
В состав комитета входили Агван Доржиев, Базар Барадин и ряд других известных бурятских и калмыцких деятелей.
За Степные Думы Ханхасаев и его соратники боролись за возврат к национальному управлению инородцев и восстановление Степных Дум.
Председатель Хоринского комитета безопасности 1917-1919 гг. , экс-тайша Хоринской Степной Думы (1898-1902 гг. )
Ирдыни Вамбоцыренов в срочной телеграмме Ханхасаеву по адресу: Петроград, Буддийский храм телеграфирует: «Хоринский бурятский аймачный комитет от имени всех хоринских бурят приносит Вам благодарность за выступления в защиту национальных интересов Ваших сородичей-бурят.
Просим неослабно защищать везде и всюду интересы ваших сородичей в духе достижения политического самостоятельного национального самоопределения.
Просим принять в члены бурятско-калмыцкого комитета молодых Бадмаевых Николая, Георгия, Владимира Николаевичей.
Тайша аймачного комитета Вамбоцыренов».
(НАРБ.
Ф. 905, оп.
1, д. 1, л.
Финал Вернувшись домой, он участвовал в Гражданской войне на стороне белых: «Главарь антиаймачников в Эхирит-Булагатском районе Николай Ханхасаев путём доноса колчаковским чиновникам добился ареста нескольких членов аймачного комитета» (Хаптаев. с. 63).
Одновременно сторонники Ханхасаева из числа жителей Курумчинского и Ординского хошунов выступили за создание отдельной Муринской волости.
Но в итоге потерпев личное поражение в этой войне, Ханхасаев распродал своё имущество и скрылся на севере.
Его супруга бежала во Владивосток и эмигрировала в США.
А племянница Татьяна Ханхасаева долго вела партизанскую войну против «красных», но это отдельная история…А Зандана достанут «длинные руки» ЧК.
Последуют арест, тюрьма, допросы, ссылки и лагеря.
Хотя, говорят, земляки видели его живым перед войной.
Где и как завершилась жизнь бурятского купца, полная триумфов, приключений и драм?
Ясно одно, Зандан Ханхасаев - это яркий и неординарный человек, оставивший значительный след в истории всего бурятского народа.
Автор: Александр МАХАЧКЕЕВ​Фото: Фото из архива ИД “Буряад үнэн”Бурятия   фото: Анна ОГОРОДНИК Февралиин 21, гарагай 3, буряад-монгол литээр шэнын 1.
Сагаалган.
Шухала хэрэг, эмнэлгэ эхилэнгүй, лама багшанараа, аха захатанаа хүндэлэн золгожо үнгэргэбэл, һайн.
Харгыда гарахада, зүүн зүг руу муу, бусад зүг руу - һайн (Шэнэ жэлэй шэнын 1-дэ мүрөө гаргаха гурим дүүргэбэл, гараһан жэлдэ урагшатай, һайн байха жэшээтэй).
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – наһан хорохо.
Февралиин 22, гарагай 4, буряад-монгол литээр шэнын 2.
Энэ үдэрһөө Сагаан һарын хуралнууд - Монлам Ченмо эхилнэ.
Энэ үдэр амар мэндэ, гараһан жэлдэ гайгүй, амгалан тайбан ажаһуухаяа гахай жэлтэй хүнүүд хандаха.
Бар һарын - Сагаан һарын шэнын 2 – ямаршье жэлтэй хүн бүгэдэнэй хии мориёо хиидхэхэ үлзытэй үдэр.
Бальжиниматай (Сог буянтай) үдэр амиды ба нүгшэһэнэй ямаршье үйлэдэ һайн.
Энэ үдэр Синпүн гэхэ мэтэ газарай бусад эзэдэй байгаашье, али үгышье һаа, согто хутаг, буян болохо.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – хэлэ аман, хэрүүл тэмсэл дэлгэрхэ.
Февралиин 23, гарагай 5, буряад-монгол литээр шэнын 3.
Монлам Ченмо хурал.
Хулгана жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Хүүгэдэй шухала хэрэгүүдые үйлэдэхэгүй, түрэһэн үдэрыень тэмдэглэхэгүй, гэрһээ холо эльгээхэгүй.
Харгыда гарахада, урда зүг руу муу, бэшэ зүгүүд руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – баялигта.
Февралиин 24, гарагай 6, буряад-монгол литээр шэнын 5 (4 таһарба).
Монлам Ченмо хурал.
Үхэр жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Амгалан тайбанай, хониной хэшэг даллага абахада, һайн үдэр.
Энэ үдэр шэнэ хубсаһа үмдэхэдэ, гоёолто зүүхэдэ, тушаал эзэлхэдэ, шэнэ гэр бүлэ байгуулхада һайн.
Энэ үдэр аха дүүнэрээрээ найрлахагүй.
Харгыда гарахада, баруун зүг руу муу, бэшэ зүг руу - һайн.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – эд бараан, адуу мал арьбажана.
Февралиин 25, гарагай 7, буряад-монгол литээр шэнын 6.
Монлам Ченмо хурал.
Бар жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Дашаниматай (Үлзы хутагта) үдэр – амгалан жаргалантай, абишиг (Ваан) хайрлаха, һайтар байгуулха (рамнай үргэхэ), бурханай тахилга хэхэдэ һайн.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Гэрэй һуури татахагүй, гэр бараа заһабарилхагүй, зөөлгэхэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – зүһэ шарай һайжарха.
Февралиин 26, гарагай 1, буряад-монгол литээр шэнын 7.
Монлам Ченмо хурал.
Туулай жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Эдеэнэй, баялигай, малай хэшэг даллага абахада, хии мориёо хиидхэхэдэ һайн, аралжаа наймаанай, олзын хэрэгэй, хүрэнгэ шэглүүлэлгын хэрэгүүд урагшатай, үрэһэ тарихада, урьһалхада һайн.
Бэриин хэрэг үйлэдэхэгүй.
Энэ үдэр харгыда гарахада, зүүн зүг руу муу, бэшэ зүг руу гэмгүй.
Луу жэлтэнэй урагшатай, һайн үдэр.
Үһэеэ абхуулхада – хэрүүл тэмсэл дэлгэрхэ.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  фото: Аркадий Батомункуевай коллаж Энэ ушараар Буряадай Толгойлогшо  Алексей Цыденов,  Арадай Хуралай Түрүүлэгшэ Владимир Павлов, хүдɵɵ ажахын сайд Галсан Дареев тус hалбариин түлɵɵлэгшэдые халуунаар амаршалhан байна.
Энэ hайндэр ургаса таряа таридаг, мал үдхэдэг, эдеэ хоол үйлэдбэрилдэг мэргэжэлтэдые нэгэдүүлдэг.
Эхэ нютагтаа үнэнхэ зүрхэнhɵɵ дуратай, бүхы хүсэ шадалаа газар дэлхэйдээ зорюулжа хүдэлдэг хүнүүд эндэ ажалладаг.
Таряа ургуулагшадай, малшадай, механизаторнуудай, малай эмшэдэй, эдеэ хоол үйлэдбэрилэгшэдэй хүдэлмэриин аша дүнгүүдынь үдэр бүри хүн бүхэнэй шэрээ дээрэ табигдадаг.
Манай үйлэдбэринүүд  ганса Буряад Уласай бэшэ, харин бүхы Россиин хэмжээнэй стратегическэ удха шанартай нɵɵсэлгэнүүдэй тоодо сэгнэгдэдэг.
Һүүлэй жэлнүүдтэ хүдɵɵ ажахыда ба эдеэнэй үйлэдбэрилгэдэ hайн хубилалтанууд болоно – шэнэ янзын оньhото техникэ абтана, шэнэ hалбаринууд нээгдэнэ, фермернүүдэй хэрэг хүгжɵɵгдэнэ.
Мүнɵɵдэр манай гүрэн дотор хүдɵɵгэй ажаhуугшадай байдал hайжаруулха гол зорилго табигданхай.
Тэрэ талаар тусхай программа бэелүүлэгдэжэ, хүдɵɵ нютагууднай үе сагай түрүү оньhото аргануудаар хангагдан хүгжэхын түлɵɵ оролдолго хэнэ.
Байгша ондо Буряадай дэбисхэр дээрэ ургаса хуряалгын хэрэг урагшатайгаар ябуулагдана гэжэ тэмдэглэхэнь шухала.
Мүнɵɵдэрэй байдалаар  40 процент таряалангууд хуряагдажа, 49,4 мянган тонно орооhото таряанай ургаса нɵɵсэлэгдөө.
Хартаабха 98,7 процент хуряагдажа абтаа.
Yнгэрэгшэ жэлтэй сасуулбал, байгша ондо хартаабхын ургаса hайжараа.
Мүн лэ мүнɵɵ жэлдэ хушалтагүй газарта таригдаhан огородой эдеэнэй ургаса хуряагдаба.
Тэрэнь үнгэрэгшэ жэлhээ 20,3 центнерээр баян ургаса абтаба гэжэ тэмдэглэгдэнэ.
Ургасын тарилгада амжалта туйлаhан аймагууд: .
Мухар-Шэбэрэй, Хяагтын, Зэдын.
Хүдɵɵ ажахын хүдэлмэрилэгшэдэй мэргэжэлтэ hайндэрэй үедэ – октябриин 8-9-нэй үдэрнүүдтэ Улаан-Yдэ хотодо «Алтан намар» гэhэн уласай хүдɵɵ ажахынхидай ба болбосоруулгын үйлэдбэриинхидэй продукциин яармаг үнгэргэгдэбэ.
Буряадай ниислэл хотын наймаанай табан талмайнуудаар шэнэ ургасын огородой эдеэн, мяхан, жэмэс, зүгын бал г. м бусад олон янзын хоол элбэгээр дурадхагдаhан байна.
Автор: Баярма БАТОРОВАФото: Аркадий Батомункуевай коллажхүдөө ажахы   фото: Борис Балданов Гол тэмсээн бэшэшье һаа.
Эрэмдэг бэетэй тамиршадай дунда Ородой Кубок үнгэргэгдэһэн байна.
Буряадай суглуулагдамал командын гэшүүд 7 медальда хүртөө.
Эржена Будаевагай нэрэмжэтэ гэрэйнгээ тамирай залда тэдэ сурбалжалагшадтай уулзаһан байна.
- Үбэлэй халаанай гол мүрысөөн февраль һарада үнгэрхэ.
Ородой чемпионадта хэр бэлэн байһанаа манай тамиршад мүнөө харуулаа.
Тиимэһээ заал һаа түрүү һуури эзэлхэ гэһэн зорилго хэнэйшье урда табяагүйбди, - гэжэ ахамад һоригшо Цыденбал Цыренжапов абаһаар лэ мэдүүлнэ.
Хубиин тоосоондо ори ганса алтан медальда Александр Дорофеев хүртэһэн байна.
- Мүрысөөндэ хабаададаг хүнүүдэй олошорходо, һайн байна.
Юуб гэхэдэ, олоной дунда илалта туйлахада, бүри баярламаар.
Үнинэй алтан медаль абаагүй байгааб, - гэжэ Александр Дорофеев баяраараа хубаалдана.
Хубиин тоосоондо мүнгэн медальнуудые Татьяна Андриевская Сергей Хутаков хоёр абаа.
- Шангай һуурида гаража шадахагүйб даа гэжэ урид һанааб.
Энэ үбэлдөө яһала үни үбдэһэн байнаб.
Тиимэһээ һорилго ехээр хээгүйб.
Хэды тиигэбэшье, энэ мүнгэн медаль абажа шадааб, - гэжэ Татьяна Андриевская хэлэнэ.
Командна тоосоондо Буряадай тамиршад хоёр дахин 1-дэхи һуури эзэлээ.
Микст тоосоондо Даши Дольжина Сергей Хутаков хоёр шалгараа.
Эрэшүүлэй командануудай дунда Сергей Хутаков, Пётр Марзаев гэгшэд түрүүлжэ гараа.
Баир Шигаев, Татьяна Андриевская, Бадма Хаминдаев болон Александр Гомбожапов гэгшэд командын бүридэлдэ хүрэл медальнуудаар шагнагдаа.
Автор: Борис БАЛДАНОВФото: Борис Балданов   фото: Фото из архива Александра Махачкеева Студенческие общаги - не только символ весёлой и беззаботной жизни, но и «плавильный котёл», «вертеп» и ринг для массовых драк…Расцвет эпохи застояОбразование было краеугольным камнем всей советской системы.
Именно благодаря ликвидации всеобщей безграмотности СССР совершил невиданный ранее в истории рывок в своём развитии.
Стремительно развивавшаяся экономика требовала грамотных, квалифицированных специалистов и сеть учебных заведений, а вместе с ними и общежитий.
В некоторых городах их было особенно много и, например, Томск или Иркутск называли студенческими городами.
Однако и Улан-Удэ с его четырьмя вузами в полной мере соответствовал этому почётному званию.
К тому же столица Бурятии в силу его национальной специфики была  центром притяжения молодёжи как из этнической Бурятии, так и из Тувы, Якутии, а также Монголии.
Подлинный расцвет студенческой жизни пришёлся на 70-80-е годы, на времена позднего СССР.
В «лихие» 90-е годы наступили другие, самые тяжёлые времена, в полной мере коснувшиеся и всей системы образования.
Мы коснёмся только «безоблачного» советского периода жизни улан-удэнских студенческих общаг.
Вахтёр «Третьяк»  Тувинцы, якуты и монголы создавали свои землячества и варились в собственном соку, общались в основном между собой.
Такое же поведение было характерно и для выходцев из некоторых бурятских районов.
Особенно в общагах сельхозки, и где, конечно, был свой особенный необидный фольклор, как то: «Курица не птица, зоофак не факультет» и т. д.
Где и в каких общежитиях больше пили и гуляли?
Можно сказать, что везде, где больше, где меньше.
В зависимости от строгости режима, загруженности студентов и т. д.
С целью профилактики в общежития приходили дежурные преподаватели, их включали в свои маршруты и местные дружинники.
Конечно, многое зависело от личности коменданта общежития.
Как правило, это были властные и хозяйственные женщины, иногда там же и проживавшие.
Соответственно, они подбирали и вахтёров.
Чем вреднее (для студентов), тем лучше для дисциплины, а значит и для порядка.
Особенно рьяные тётки удостаивались от студентов почётной клички «Третьяк» – по аналогии со знаменитым хоккейным вратарём.
Ни одного гола (проходимца) не пропустит!
Без документов, а тем более донжуанов, буквально осаждавших общаги.
Дежурившие на вахте студенты успешно пользовались этим.
Проводили их, но за «пузырь»!
Обычный харассментЗлостными нарушителями дисциплины всегда были заочники.
Они приезжали только на период сессии и старались хорошо «оттянуться» за это время.
В том числе, получить хорошие «оценки» у любвеобильных преподов.
Такие ловеласы были в каждом институте, их слабость к доступным студенткам, как правило, была общеизвестна и простительна.
А понятия «харассмент» не существовало.
Заочников заселяли в резервные, обычно подвальные помещения – «гнездо разврата», «вертеп» и там весь период сессии дым стоял коромыслом.
Весёлая культуркаНу, а у очников ситуация обострялась  по большим праздникам, когда случались фактически узаконенные массовые гулянки.
Это Новый год, 8 марта и 23 февраля.
Особенно умопомрачительная атмосфера царила на Новый год в общаге «культурки» на бульваре Карла Маркса, 10.
Длинный светлый коридор, словно цветущий в мае бульвар!
Распахнутые настежь двери комнат, кто с гитарой, оркестранты с «голяшками» - баянами на профессиональном жаргоне, выделывают «па» красотки с хореографии.
Масса ярких, колоритных персонажей!
Красивые, свободные, двадцатилетние!
Вся жизнь ещё впереди!
Разносится аромат жареной картошки, накрываются столы и где-то там припасены «пузыри»…Но вот тикают часы, и наступает Новый год!
Но не в Улан-Удэ, а во Владивостоке, Хабаровске, Находке и Комсомольске.
Уроженцы Дальнего Востока, взявшись за руку, бегут с криком и хохотом вереницей по этажам.
С первого до пятого!
Вслед за ними - якуты, амурчане, читинцы и агинцы.
И вот - Улан-Удэ и Иркутск!
Ну, а время Кызыла и Красноярска приходило уже в атмосфере всеобщего веселья, на грани лёгкого безумства…           Стычки до «беспредела»Общежитские зачастую конфликтовали с местной городской молодёжью.
«Внутри училища мы жили всегда дружно со всеми…
Наше закаменское землячество было самое большое.
Поэтому первый год мы варились в собственном соку.
Однажды к нам пришли «чанкайшисты» и стали избивать всех подряд.
После этого случая в нашем общежитии стало опасно жить.
И за пределами училища и общежития нас буквально отлавливали.
Это было нетрудно сделать, так как мы отличались внешне.
«Чанки», «хунхузы» и другие группировки были всегда хорошо организованы.
У них был свой клич, причёски, одежда и т. д.
И дрались они очень храбро.
Я до сих пор вспоминаю тот ужас, который они наводили на нас», – это слова респондента из книги И. Г. Балханова «Двуязычие и социализация».
Общага общаге рознь и не в каждую городские могли сунуться.
В ту же педовскую «тройку» на Борсоева, 11.
Там жили студенты спортфака и особенную силу они набрали в начале 70-х. Это было поколение наших прославленных борцов вольников.
Сцена из вестернаТогда в «тройке» царила строгая дисциплина, а распитие вина не допускалось.
В это время из Иркутска приехала учиться группа многоборцев, высоких и сильных красавцев.
Две группировки в одной общаге не могли ужиться и на Новый год на танцах между ними случилась эпическая драка.
Вольники оказались сильнее, и они выбрасывали поверженных противников, словно в вестерне, взяв за руки, за ноги и хорошенько раскачав.
Потом было общеинститутское собрание, и зачинщиков побоища исключили.
В 90-е наступил «беспредел», и «спортачи» «держали» в страхе все педовские общаги.
Некоторые, особенно распоясавшиеся, ходили даже «строить» общаги сельхозки.
До тех пор, пока тувинцы не взялись за заточки.
И именно в те годы «спортачи» стали фундаментом для создания «спортивных» ОПГ (организованных преступных группировок).
Любовь в общагеВ общаге ничего не скроешь и, если пошёл с девушкой в кино, будьте уверены, вся её комната будет вести за вами наблюдение.
Пока не скроетесь с глаз долой.
Что касается секса, то ночные поскрипывания и сопения на соседних кроватях, - это хорошо знакомо всем общежитским.
Уединиться было невозможно.
Разве что назначить свидание на время утренних пар.
Но это было чревато, за прогульщиками велась охота «группой захвата» с деканата.
В юности все девушки красивы, но тем не менее, особенно симпатичными считались экзотические сахалярки – русско-якутские метиски.
«Основной инстинкт» особенно обострялся у девушек на последнем курсе.
Пора было «выскакивать замуж», дабы не уехать по распределению в деревню.
И желательно за городского парня, или за военного.
Плавильный котёлУлан-удэнские институты были и остаются «плавильным котлом» бурятского народа.
В серии «Агинско-иркутский роман» («Буряад унэн», начало 2019 г. ) я уже описывал истории любви в общагах между студентами из Аги и Иркутской области.
А героями этих романтических историй стали в том числе тренеры Владислав и Наталья Бумбошкины, экс-министр экономики Забайкалья Баир Галсанов с супругой Мариной и экс-глава Агинского округа Жаргал Жигжитжапов с супругой Раисой.
Как лихо рассказывал Владислав Матвеич о своей первой встрече с Натальей Цыренжаповной: «Вошла она вся такая красивая, и все парни обратились к ней.
Пришлось мне, как моряку, раскидать всех и вот так вот, завоевать её сердце! »Галсановы познакомились в 1981 году в общаге техноложки, куда пришли в гости пятеро парней из БСХИ.
А Жаргал Жигжитжапов завоевывал сердце ольхонской красавицы Раи в общаге агрофака.
Всю ночь пел под гитару!
РанееОбщаги Улан-УдэАвтор: Александр МАХАЧКЕЕВФото: Фото из архива Александра Махачкеева АВТОР ТУХАЙНЬ«Хайрын бадрангуй дууч» гэжэ уян шүлэгүүдээрээ алдаршаһан Монголой элитэ ирагуу найрагша, уран зохёолшо, сэдхүүлшэ, Монгол Уласай Соёлой габьяата хүдэлмэрилэгшэ, Дэлхэйн уралиг ба соёлой академиин соведэй гэшүүн, Д. Нацагдоржийн шагналта ирагуу найрагша Данзангийн Нямаа болбол 1957 ондо Баянхонгор аймагай Баян-Овоо сомондо түрэһэн намтартай.
1980 ондо экономика болон хүтэлбэриин дээдэ һургуули дүүргэһээр, радиостудида сэдхүүлшэнээр ажаллажа байһанаа, 2014 онһоо  «Улирал ба зохиолч» сэдхүүлэй юрэнхы эрхилэгшээр ажаллажа байнхай.
«Алс цагийн аяс» (1986), «Голын анир» (1992), «Нарны алга» (1993), «Өргөл аялгуу» (1998), «Амрагийн өргөл» (1998), «Он жил урсана» (2001), «Есөн намрын огторгуй» (2003) – номуудай автор.
РассказуудХОНИНОЙ ХОЛБОО«Хоолбой, хоолбой» - гэнэм би.
Хонидой холбоо руу гүйжэ ороноб.
Эжы дүү хоёрни хонидоо барижа холбоно.
Оройн наран шаргалтан туяаржа, тэнгэриин хаяагай тэндэ улаан бороо шудхана.
Һү hаалгын үе саг бэлэй.
Хони холбожо дууhахадаа, эжы хонидоо hаахаяа hууна.
Би hубай хонидоо бэлшээжэ, дүүнэр hаалганай хурьгаа илгажа ерэхээр мордоно.
Алшуур зангидажа, шара бүhэ бүhэлhэн хөөрхэй эжыгээ хараха бүридэмни хайрлаха сэдьхэл досоом түрэнэ.
Хүлhэниинь адхараад, нюдэниинь тунгалагшаад, юушье юм даа бодон байжа зүбхэн хониёол hааха даа.
Эжын ажал дууhаха гэжэ үгы бэлэй.
Удаань үхэр ерэнэ.
Үнеэ hаана.
Тиигээд лэ hү хөөрүүлхэ, сай хоол хэхэ ажал залгаад ерэнэ.
Харин   эжы минии орондо түрөөд, би эжынгээ орондо түрэхэеэ яагаабиб даа.
Тиигэhэн бол, эдыдэ эжымни нам шэнги элдэбые бодоод лэ зогсожо байха hэн бшуу!
Эжымни, эжымни…Хониёо hаажа дууhана.
Би хонин холбоогоо тайланаб.
Холбоонhоо мултарhан хонид хурьгад руугаа гүйжэ ошоно.
Урдаhаань саб сагаан үер шааян-шууян орожо ерэнэ.
Эхэ хурьган хоёр ниилэнэ.
Иимэл нэгэ алтанхан агшан байдаг hэн даа.
Аяа, хонин холбоо субаха мэтэ анхан бага наhанайнгаа арюун дурасхалта үдэрнүүдые hубан зогсоном…Эхэеэ hанаhан хурьган мэтэ хүсэлэймни мүнгэн хараасгайнууд угтан ниидэжэ ерэхэнь болтогой!
Ерээрэйгты.
Хурай, хурай!
НООҺОН ШҮҮДЭРХонидоо бэлшээридэ туужа гаргаад, наран hүрэг харанам.
Дэрhэн бутын үзүүртэ нооhон-шүүдэр ялалзана.
Би жэжэхэн уута баряад, нооhон-шүүдэр суглуулжа түүнэб.
Нютагаймнай дарга: «Нооhон бол алтан. » гэжэ хэлэhэн бэлэй.
Аба намайе хониной нооhо hайн түүжэ байгаарай гэhэн юм.
Энэ хониной нооhон яг лэ Наринаймни-Голой хөөhэн бүмбэлэг шэнги харагдана.
Яагаад, сохом нооhые алтан гээд байгаа ушарыень би ойлгоногүйб.
Нооhон бол нооhон лэ баймаар бшуу.
Алил байдагаараа, бага балшар наhанайнгаа ой ухаанай хирээр зэргэсүүлэн нооhон шүүдэр түүнэб.
Нэгэ үдэр аба Юндэнбал гуайтай хѳѳрэлдэжэ hуубад.
Эжы аба Юндэнбал аха хоёртоо сай уужа байгты гээд, намайе ерэ гэбэ.
Би нооhон-шүүдэрээ түүжэ ерээд лэ, үрмэтэй хурууд эдихээ хүлеэжэ hуугааб.
Аба тэрэ хоёр моридые уядаг шонгой дэргэдэ hуужа байна.
Ошоходом, абамни: «.
Үгы, энэ алтаншни нооhон шэнги болохонь шуу.
Нооhон бол алтан гээд байhан, мүнѳѳ харин алтан бол нооhон гэбэл зүб шэнги байна.
Дүбэнтын-Нюрганай алтыешье баhа нэгэ гүрэнтэй хубаажа абажа байгаа юм гэлсэнэ.
Хаа-хаанагүйл малтаhан нүхэн!
Нооhон яаха бэ, урганал бэзэ, алтан ургаха гү? » - гэжэ сухалтайгаар хэлэжэ байба.
Би абынгаа иимэ сухалтай байхые юрэ үзөөгүй   бэлэйб.
«Алтан ургаха гү? » - гэһэн асуудал намайе хэдэн үдэр зобоожо байгаа бэлэй.
Алтан гэхэдээ, юун гэһэн болоноб?
Сэсэг ургана, хониной нооhоншье ургана.
Модон баhал ургадаг.
Иигэжэ бодон, нооhон-шүүдэрээ түүжэ ябахадам, наран эртэ мандаад, буман-түмэн туяагаараа булхан байдаг бэлэй.
Гэрэй хоолойгоор аргалай сэнхир утаан огторгой өөдэ хөөрөөд, уяан дээрэhээ мориёо абажа, аба хонин hүрэгэй зүг руу хатаруулан ошоно.
Би «нооhон бол алтан», «алтан бол нооhон» гэжэ янза бүреэр хэлэбэшье, сохом саада ушар удхыень ойлгонгүй нооhон-шүүдэрээ суглуулан түүнэм даа.
АРГАЛАдуунай хүхэ хомоолоор hү хөөрүүлдэг.
Галынь зөөлэн болоод шаргал дүлэтэй.
Аhахань аргадал бэлигэй үгэ мэтэ.
Зэргэлээд түлэхэдэ нуража унахагүй, нуранги үнэhэншье нэгэ ехэ гарахагүй.
Харин тар тархайжа hалхинда хиидэтэрээ, хатаhан үхэрэй халтар аргал гү?
Ехэ ондоо даа.
Элшэ hайтай.
Носохонь зориг бардамнал мэтэ.
Дүлэнэй үзүүрынь хурса жада шэнги.
Һайн ажаглабал азаргын арhан дэгэл шэнги бодоhон шэгтэй бэлэй.
Тиимэ аргалаар тогоо нэрэдэг.
Эжымни жалабша (боошхо) руу хүйтэн уhа хэнгээ «Минии хүүбүүнэй түүhэн аргал носоходоо hайн» гэжэ магтадаг юм.
Шээзгэйгээ (аргал хэдэг амhарта) дүүргэн, дээрэнь ябталан обоолжорхёод, гэрэйнгээ зүг руу алхажа ябахада таатай даа.
Бүри харгыдаа аргалай дайралдабал хормойлноб.
Юрэл аргал түүхэшни жаргалтай ажал.
Аргалтай хамта имагтал шэнэ бодол түүхэш.
Нэгэ удаа би аргал болбол, дүрэлзэтэр носохо юм ха даа гэжэ бододог болоо бэлэйб.
Хүүгэд багымни мүрөөдэл аласай уулын гэгээтэ орьёл мэтэ он жэлэй тэндэhээ намайе даллана!
Иигэжэ би онгодой хүхэ талаhаа бодолой аргал түүжэ, мүнхын гал бадараахые хүсэн, үүрэй туяатай урилдан шэнэ үдэртэй золгоноб.
hАРЫН МАНДАЛ ДОРО.
Гэрhээ гарахада нэгэ хэды соо нюдэн харанхылна.
Тиигэhээр нэгэ бага газаахи оршондо дадахадаа, хажуудахи уула тэнгэриин дэбисхэр дээрэ тодорно.
Одод мүнгэн шэнги яларна.
Хотоной зүгhѳѳ бүлеэн агаар пүнхынэ.
Хэдышье hара харагдан гараагүйшье бол, хониной гэгээндэ хотон тэрэ шэгээрээ туяатан харагдана.
Эгээл иимэ байхада дүү бидэ хоёрой хурьга бариха ажал эхилдэг.
Хотон руу ороходо, хүл доро хоргооhон шаршаганана.
Хонид балай ехэ үргэхэгүй, хибэдэһээ хибэн хэбтэнэ. hүндөө садаhан хурьган эхынгээ нюрган дээрэ гаража үhэрин наадана.
Гэнэдүүлэн барихада, сошон hүрэнэ.
Дүү бидэ хоёрой бариhан хурьгые эжы пүнзэн (багахан таhалга) дотор хаана.
Заримдаа би дүүгээ хараад олодоггүй байгааб.
Гайхахадаа «Баасандорж-оо! » - гэжэ дууданаб.
Хотоной нүгөө захаhаа «Би эндэ ябанаб, хара халзангай магнай сагаан хурьгые барижархибал, одоо болоно гэжэ эжы хэлээ» гэхэнь дуулдана.
Тиигэжэ дүүгэйнгээ зүг руу дүтэлтэрнь, энгэртээ хурьга тэбэриhэн дүрэнь hүүзэгэнэhээр улам элихэн болоно.
Бидэ хоёрой хурьгадаа барижа дууhаха үедэ үбэлэй адаг hарын хорёодой hара тэнгэридэ мандана…Ойрохи уулын hэрбээн дээгүүр hарын гэрэл задаран дабажа, хонхор хотогорые дүүргэн, мүнгэн аягатай hүн шэнги мэлтэлзэнэ.
Аргамжаатай морин тэрээнhээнь шэмэн уужа байhандал харагдана.
БайгалМонголМонгол орон  Тус дамжуулгада элдэб асуудалнуудаар хөөрэлдөөнүүд үүсхэгдэжэ, һонирхолтой һанамжа бодолтой хүнүүд уригдажа байха.
Энэ удаа Буддын шажанай “Даши Чойнхорлин” ехэ һургуулиин дид-захирал Жаргал лама Дугданов хабаадажа, буянта һара тухай хөөрэнэ. буянта hарабуддизмбуддын шажанБурятияЖаргал лама Дугданов  Нэгэ талмай дээрэ үльгэршэниие, уран зураашаниие ба бэшээшэниие суглуулһан аятай оршондо энэ үдэшэ үнгэрөө.
Виктор Жалсановай түүрээжэ байһан үльгэр домогуудай удхаар Солбон Лыгденовэй зураг зурахые, Ася Лыгденовагай тэнгэриин бэшэгээр бэшэхые анхарха арга үгтөө.
“Хранители Байкала” гэжэ олониитын бүлгэм бии.
Тэрэнииемнай Буряад Уласай Засагай газар дэмжэжэ, грант үгөө.
Тэрэнэйл ашаар «Минии үльгэр» бэелүүлэгдээ”, - гэжэ Дулма Содномова мэдээсээд, түүхын эрдэмэй кандидат, СО РАН ИМБТ-гэй эрдэмтэн Баир Гомбоевые олоной урда уриба.
ЭРДЭМТЭНЭЙ ҮГЭ“Мүнөөдэр гэрһээ гарахадамни, саһан орожо байгаа.
“Гэсэрыел” газар дээрэ буулгаха үдэр байна гэжэ зосоогоо тэмдэглээ һэм.
Үльгэр түүрээхэдэ, заабол хура бороо гү, али саһан ороодхидог”, - гэһэн ажаглалтаяа Баир Гомбоев дуулгаад, эрдэмтэдэй шэнжэлгэнүүдтэй танилсуулба:Буряад үльгэрнүүд ганса Байгал далайгаа тойроод байгаа бэшэ, аяар Түбэд орондо эхинь табигдажа, Монгол талаар тараагдажа түүрээгдэһэн.
Тиигэжэ Байгал шадар хүрэжэ, бүхы Байгал шадар байһан зоной оюун ухаан соо, сэдьхэл соо шэнгээ.
Красноярск хотоһоо Хабаровск, Амар мүрэн хүрэтэр - бүхы буряадуудай нүүдэг газараар үльгэрнүүд ехэ һайнаар тараһан.
Бүхы үльгэрнүүд 3 ехэ хуби болоод хубаардаг: эхирэд-булагадай, Үнгын голой, хори буряадуудай.
Хоорондоо морин үльгэр, ябаган үльгэр гээд илгардаг.
Морин үльгэр 20 мянган 7 мүрнүүдтэй.
Ябаган үльгэрнүүд – 5-8 мянган мүрнүүдһээ бүридэһэн.
Мянган жэлэй түүхэтэйнь “Абай Гэсэр хүбүүн” болоно.
Маншуд Имегеевһээ элитэ эрдэмтэн Цыбен Жамцарано 1906 ондо бэшэжэ абаһан.
Байгал далайн зүүн бэе - хори буряадуудай үльгэр домогуудай орон болоно.
Түгнын талаһаа эхилээд, Онон хүрэтэр олон үльгэрнүүд бии.
Олон үльгэрнүүд Монгол орондо хабаатай.
1950-яад онуудһаа эхилжэ, 1990 он болотор шухала олон ажалнууд бүтээгдэжэ, бүхы байһан үльгэрнүүд суглуулагдажа, номууд хэблэгдээ.
Жэшээнь, “Абай Гэсэр хүбүүн” 1961 ондо “нара хараа”.
Саашадаа 1980-яад он болотор үльгэртэ хабаатай ехэ-ехэ номууд гараа.
1991-1995 онуудта Абай Гэсэрэй мянган жэлэй ехэ һайндэр болоо һэн.
Энэ ойн баярта хабаадажа, бүхы үльгэршэдэй нютагуудаар ябаха талаантай байгааб.
Тэрэл сагһаа буряадуудай сэдьхэл һүлдэ бодожо, Гэсэрэй туг дээрэ үргэгдэжэ, буряад соёл - зурагууд, модоор, түмэрөөр дархалһан бүтээлнүүд болон бусад мүнөө болотор һэргээгдэһээр.
ТҮГНЫН ТАЛЫН ҮЛЬГЭР ДОМОГУУДМорин хуурай абяан доро мориной түбэрөөн дуулдахадал гээд, тэнгэри газартай ниилэһэн шэнги болоодхибо.
Виктор                 Жалсановта хүрэмэ үльгэршэн мүнөө Буряадта үгы хэбэртэй.
Абьяас бэлигэйнгээ эгээл болбосорхо түлэг наһандаа ябанашье.
“Алтай-Хангайгаа магтаагүй дээрэ үльгэр - үльгэр болодоггүй, абгай хатангүйгөөр айл болодоггүй юм.
Тэрэ ёһоор Алтай-Хангайгаа магтажа, байгаалияа номгодхожо, нютаг ороной бурхад эзэдые гуйжа, үльгэрэй баатарнуудые дурдахыемнай зүбшөөгыт”, - гээд, Витя магтаалһаа эхилбэ.
Удаань “Хии долоон настай, Хилэн Халзан баатар” тухай үльгэр түүрээбэ.
Түгнын талын Адаг сомондо ажаһуудаг Чойдор Бадмажаповһаа бэшэжэ абтаһан үльгэр юм.
Түгнын тала Сэлэнгэтэй хүршэлдэг хадаа сонгоол үгэнүүдтэй гэжэ үльгэршэн һүүлдэнь ойлгуулаадхиба.
Түгнын талын Алташа һомондо түрэһэн Буда Дугаровһаа Бальжи-Нима Цыреновэй 1931 ондо бэшэжэ абаһан үнэгэн мэхэтэй “Баабайн хүбүүн Балдан –Сэнгэ” тухай домог шагнажа, харагшад эльгээ хататараа энеэлдэбэ.
Жэшээнь, Нэгэтэ Балдан-Сэнгын морёороо ябажа байхадань, нэгэ залуу басаган тархи дээрээ табан табагай тогоо баринхай хажуугаарнь үнгэрбэ.
“Һэй, Балдан-Сэнгэ, ши намайе мэхэлжэ шадахагүйлши”, - гэжэ тэрэ хашхарба”.
Балдан-Сэнгэ дүтэлэн сасуу: “Шамайе мэхэлжэ байха сүлөөм үгы, тэнгэри дээрэ түймэр носоод байна, хүн зондо түргэн дуулгаха хэрэгтэй”, - гэбэ.
Нүгөөдэнь: “Хаана? ” - гээд бэдэржэ ябатараа, хан гэтэр хара тогоогоо унагааһан юм гэлсэгшэ.
Һууһан газартань гэрэй шэнээн хонхойжо байдаг, хэбтэһэн газартань тогооной шэнээн хонхойжо байдаг Эмгэн бүхэ тухай домог баһал һонирхолтой.
Калиновкын Базар Дармаевһаа абтаһан “Улаадай мэргэн” гэжэ үльгэрые, мүн “Жангарһаа” хэһэгүүдые Виктор Жалсанов түүрээгээ.
Үни заяанай түүрээгдээгүй үльгэр домогуудые бэдэржэ олоод, дээдын гарай үльгэршэнөөр түүрээлэн, шэнэ ами үгэһэн эмхидхэгшэдтэ баярые хүргэмөөр лэ.
Үргэлжэ иимэ үдэшэнүүдые үнгэргэжэ байхаар лэ!
Автор: Сарюуна ЭРДЫНЕЕВАтүсэл  фото: ski-ugra. com Ээлжээтэ халаанда Ородой тамиршад уласхоорондын хэмжээнэй мүрысөөнүүдтэ хабаадахашьегүй һаа, бэлэдхэлээ эртэ эхилээ.
Суглуулагдамал командын бүридэлдэ оруулагдаһан тамиршад үшөө май һараһаа һорилго хэжэ эхилһэн байна.
Үбэлэй спортын зүйлнүүдээр бэеэ һоридог бусад хүнүүд июнь һараһаа бэлэдхэл хэнэ.
Октябрь һарын тэнһээ санашад һорилгонуудаа хэжэ эхилээ.
Тюмениин можын “Жемчужина” бааза, Ханты-Мансийска тойрогой “Югория” бааза, Саха (Яхад) Уласай Алдан хото тамиршадые угтан абаа.
Буряадай түрүү санашан Алиса Жамбалова һорилгынгоо һүүлшын үдэрнүүдые Тюмениин можодо үнгэргөө.
Эгээл тэндэ ургажа ябаһан залуу санашан Наталья Невьянцева бэлэдхэлээ дүүргээ.
Эдэ хоёр түрүүшынгээ урилдаануудта бэлдэжэ байнхай.
Спортдо дуратайшуул Вершина Тёи гэжэ газарта тэдэниие хараха аргатай.
Үшөө нэгэ Буряадай санашан Александр Прохоров Саха (Яхад) Уласай Алдан хотодо бэлэдхэл гараад, тэндэ үнгэргэгдэһэн бүхэроссиин мүрысөөндэ хабаадаһан байна.
10 модоной зайда урилдаанда тэрэ 12-дохи һуури эзэлээ.
Спринт урилдаанда эрхим 16 тамиршадай тоодо орожо шадаагүй.
"Югория.
Первый снег" гэжэ нэрэтэй мүрысөөн Ханты-Мансийск хотодо үнгэргэгдөө.
Буряадһаа уг гарбалтай биатлонист басаган Елизавета Каплина шангай 3-дахи һуури эзэлээ.
Елизавета олон санашадые хойноо орхижо шадаа.
Ородой суутай санашан, Олимпиин наадануудай абарга болоһон Наталья Непряеваһаа оройдоол 11 секундаар үлөө.
Ородой Кубогта хүртэхын түлөө мүрысөөнэй 1-дэхи шата ноябриин 19-20-ой үдэрнүүдтэ үнгэргэгдэхэнь.
Тус мүрысөөнэй үшөө дүрбэн шата 2022 оной түгэсэтэр болохоор түсэблэгдэнэ.
Хажуугаарнь залуушуулай дунда мүрысөөнүүд олоор эмхидхэгдэхээр хараалагданхай.
Автор: Борис БАЛДАНОВФото: ski-ugra. comтамир   фото: tbaikal. ru Буряад арадай ёохор – юрын хатар наадан бэшэ, харин гүнзэгы нангин удха шанартай ба эди шэдитэ хүсэтэй, буян хэшэг, зол жаргал уряалhан  бүтээл юм.
Хэдэн мянгаад жэлэй саада тээ бии болоhон ёохор -  юртэмсын, мүнхэ сагай хүрдын ба дэлхэйн амидаралай  эрьесын hүлдэ тэмдэг.
Ёохор хатархада – мааниин хүрдэ эрьюулhэнтэй адли заяатай.
ЁОХОР – АРАДАЙ НЭГЭДЭЛ       Буряад ёохорой  дүхэриг – уг гарбалай нэгэдэлэй, тэнгэриин наран найжын, одо мүшэдэй хүдэлөөнэй hүлдэ юм.
Эртэ урдын сагhаа манай элинсэгүүд түүдэгэй галые дүхэриглэн тойрожо ёохорлодог заншалтай.
Түүдэгэй гал – наранай hүлдэ, ёохор – ами наhанай, амидаралай хатар, байдалай дуун…Гарнуудаараа барилсаад, аялгатан дуулажа, нэгэ жэгдээр хүдэлэн хатарhан хүнүүд зүрхэ сэдьхэлээрээ, элшэтэ hүнэhэн бэенүүдээрээ хамтаран нэгэдэдэг гэжэ эли.
Yргэлжэ суг хамта ёохор хатардаг хүнүүд хоорондоо байдалай, хүдэлмэриин, гэр бүлын гэхэ мэтын алишье талаар хододоо эбтэй эетэй байдаг гэжэ урдын сагhаа мэдээжэ.
Нэгэ нютагай, омог отогой зониие ба бүгэдэ арад түмэниие нэгэдүүлхэ эди шэдитэй гайхамшагта ёохор!
Мүн лэ хүнүүдые байгаалитай ба газар тэнгэритэй холбохо hүлдэтэй хатар юм.
ТYYДЭГЭЙ  ГАЛ – НАРАНАЙ ҺYЛДЭ Ёохор хатарhан газарта нюдэндэ харагдахагүй элшэнүүдэй хүсөөр энергиин талаар тусхай байдал тогтодог гэжэ эрдэмтэд элирүүлhэн.
Аажам тэнюун, хүхюутэй гү, али гэбэл, ёhото эршэмтэй хуй hалхин бодхоогдохо аргатай гэдэг.
Хани барисаанай, үндэр мэдэрэлэй ба эмтэй домтой элшэнүүд ёохорто хабаадагшадые орёожо хушадаг.
Тэрэнэй хажуугаар түүдэгэй галда хамаг муу hанал бодолнууд ба бузар буртаг шатажа дэгдэдэг гэжэ эли.
Yни урдын сагhаа буряад-монголшууд ажабайдалаа галаар арюудхадаг түүхэтэй ха юм.
Дайсадаа түүдэгүүдэй дундуур ябуулжа гаргаад, хорото хүсэлнүүдыень hалгадаг байhан ушартай.
Байгаалиин энгэртэ түүдэг тойрожо ёохорлоходо, хэмгүй ехэ hайн нүлөөтэй.
Хүнэй элшэтэ hүнэhэн бэе арюудхагдан hэргэжэ, алишье талаар хүсэ шадал нэмээд, элдэб үбшэнгүүд сарагдадаг, зол жаргал,  аза талаан үршөөгдэдэг заяатай.
Нангин газарта түүдэг носоогоод, тэрэнээ дүхэриглэн тойрожо ёохорлоходо, маша хүсэтэй гэдэг.
ЭМТЭЙ  ДОМТОЙ ЁОХОРУрдын буряад-монголшууд хүндөөр үбшэлhэн хүниие ёохорой дүхэригэй дунда hуулгаад, үреэлэй дуунуудые эршэмтэйгээр гүйсэдхэн,  тойроод ёохорлодог гуримтай байhан.
Тиихэдэнь  үбшэнтэн түргөөр эдэгэдэг байгаа.
Yшөө ёохор хатархада, хүнэй бэеын чакранууд эршэмтэй hайнаар ба зүб мүрөөр эрьелдэн хүдэлжэ эхилдэг гэжэ элирүүлэгдэhэн.
Yргэлжэ ёохорлодог хүн гүн сэдьхэлээрээ юртэмсын нюусануудые мэдэрэн ойлгожо эхилдэг гэжэ хэлэгдэдэг.
Ёохорлогшод хатарhан газарайнгаа ба дээдэ түбиин адиста хүртэжэ, өөhэдөөшье тэдэнэртэй зүрхэ сэдьхэлэйнгээ элшэ гэрэлээрээ хубаалдадаг ушартай.
Ёохорой дуунуудай уянгата аялганууд маани тарнинуудай, эди шэдитэ шэбшэлгын үгэнүүдтэй адли хүсэтэй, нүлөөтэй гэжэ урдын номууд соо бэшэгдэhэн.
Нарин мэдэрэлэй хүгжэхын хажуугаар ёохор хатарагшадай үе мүсэнүүд, булшангууд тэниижэ заhардаг, элүүржэдэг.
Альгануудаараа хам барилсаад, жэгдээр хүдэлэн хатархадаа, хүнүүд хоорондоо сэдьхэлэйнгээ элшэ гэрэлээр хубаалдадаг.
Ёохор – дуу хатарай асари хүсэтэй долгинуудай үлхөөн, элинсэгүүдэймнай дамжуулhан сэнтэй бэлэг, юртэмсын хатар!
ДУУ ХYГЖЭМЭЙ ОРШОНДОХуби заяагаа хубилгаха хүсэлтэй хүнүүдтэ гэртээ үргэлжэ түрэл хэлэн дээрээ  хүгжэм дуунуудые зэдэлүүлжэ, мүн өөhэдөөшье гүйсэдхэжэ байхада, ехэ туhатай гэжэ мэргэжэлтэд тэмдэглэдэг.
Инаг дуран, зол жаргал тушаа ирагуу hайхан дуунууд жаргал  татадаг гэжэ элирүүлэгдэhэн.
- Яагаа жэгтэй hонин юм!
Тус зүбшэл, нээрээшье, туhална, - гэжэ олон жэлдэ гансааран ябаhан танил эхэнэр хэлээ бэлэй.
Нэгэ хэды hарын туршада үдэр бүхэндэ гэртээ инаг дуран тухай буряад дуунуудые шагнадаг байгааб.
Тиигээд инаг гансатаяа ушарааб!
Инаг дуранай, энэрхы сэдьхэлэй оршоhон гэр бүлэдэ зол жаргалай, эд зөөриин долгинууд  бэлээр татагдан үршөөгдэдэг.
Уйдхар гунигаар халиhан дуунууд мүн лэ тиимэ шаналалтай байдал асаржа болохо.
Тиимэhээ удаан шагнаха хэрэггүй, ехэнхидээ баяр жаргалтай дуунуудые гэртээ зэдэлүүлжэ байхань шухала.
Yдэр бүри хаа-хаанагүй зэдэлдэг дуу хүгжэмдэ ехэнхи зон юрынхы юумэндэ мэтээр хандадаг.
Yнэн дээрээ хүгжэмэй аялганууд юртэмсын эгээл орёо ба гайхамшагта таабаринуудай нэгэн юм.
Тоо бодолой ба физикын хуули дүримүүдтэ онсолжо мүндэлhэн аялганууд ута ба богони хэмжээнэй сохидолтой долгинуудай хүсөөр хүнэй бэедэ, нэн түрүүн уураг тархида хүсэтэй нүлөө үзүүлдэг.
Yндэр нарин мэдэрэлэй аялганууд элдэб үбшэнгүүдые эдэгээжэ, наhа утадхаха аргатай.
Харин «хүндэ, хатуу» хүгжэмдэ дуратайшуул түргэн саг соо үлбэр тулюур боложо магадгүй гэдэг.
ОЮУН  БЭЛИГЭЙ АЯЛГАНУУДХүгжэмэй үлеэдэг зэмсэгүүдэй  – лимбэ, флейтэ гэхэ мэтын аялганууд хүнэй зохёохы талаар оюун бэлиг хүгжөөдэг, уураг тархиин хүдэлөөе ба хадуусые hайжаруулдаг.
Хүбшэргэйтэ хүгжэмэй зэмсэгүүдэй – морин хуурай, гитарын,  скрипкын, арфын аялганууд зониие түрүүлэн ударидагшадта ба олзын хэрэг эрхилэгшэдтэ туhатай.
Хүнүүдые нэгэдүүлэн хүтэлбэрилжэ, хүсэhэнөө зоригтойгоор бэелүүлдэг абари зан хүгжөөдэг.
Хүгжэмэй сохидог зэмсэгүүдэй - хэнгэрэгэй, барабанай, кастаньетэнүүдэй   абяанууд мүнгэ зөөри, эд баялиг татадаг.
Тиимэ зэмсэгүүдэй үгы hаань, миин альгаа ташажа гү, али гэбэл,  шэрээгэй захада тоншожо, абяаень адляар hажаажа гаргахада, мүн лэ туhалдаг гэжэ хэлэгдэнэ.
Хүгжэмэй сууряатадаг зэмсэгүүдэй – хонхонуудай, түбэдэй дууша аягануудай аялга амгалан тайбан ба элбэг дэлбэг байдал, буян хэшэг үршөөдэг.
Yшөө тус нангин хэрэгсэлнүүдэй абяанууд хүнэй hанаhан хүсэлнүүдые бэелүүлхэдэ туhалдаг.
БАЯЛИГ ТАТАДАГХүгжэмэй аялгануудаар мүнгэ баялиг татадаг нэгэ иимэ hонин арга бии.
Стакан руу уhа юулэжэ хээд, хажуудань таарама хүгжэмэй зэмсэг дээрэ наадагты.
Тиихэдээ хүсэhэн юумэн тухайгаа (мүнгэн, авто – унаа, гэр болон бусад) эли тодоор hанаа бодолдоо барижа шадахань шухала.
Хүгжэмэй зэмсэг дээрэ наадажа шадахагүй hаа, аймшагтай бэшэ.
Эндэ hайнаар наадаха гэhэн эрилтэ үгы, харин hанаа сэдьхэлээрээ хүгжэмэй аялгануудтай ниилэжэ, hанаhан хүсэлөө уhанда дамжуулха хэрэгтэй.
Тиигээд хэрбэеэ hайхан аялгануудые наадаад, яашье гаргажа шадаагүй hаа, уhаяа бутылка руу юулээд, дасанай уншалга хуралда гү, али гэбэл, ирагуу дуунай концерт-нааданда абаад ошогты.
Тэндэ hуухадаа, hанаhан хүсэлөө ухаан сэдьхэлдээ  шангаар баряад, хажуудаа бариhан уhанда дамжуулжа, мэдүүлхэ хэрэгтэй.
Танай зориhон хүсэл уhан «хадууха» ёhотой.
Удаань тэрэ уhаяа бага багаар балгажа уухадаа, бүхы мэдээнүүдтэеэ хамта уhан бэе соотнай тунан шэнгэжэ, танай хуби болоно гэжэ бисалгахань шухала.
Саашадаа бэемни мүнгэнэй ба баялигай элшэнүүдээр халижа, тэдэниие суранзан мэтээр татана гэжэ этигэлтэйгээр hанагты.
Тус бүтээлые hарын литээр 4, 6, 7,12 үдэрнүүдтэ үнгэргэхэдэ hайн.
МОЦАРТЫН ХYГЖЭМ – ЭПИЛЕПСИҺЭЭ                                 Хүнэй зүрхэн шагнаhан хүгжэмэй ритмтэй адляар сохилжо эхилдэг.
Шанга абяатай хүгжэм үлүү ехэ архи ууха хүсэлтэй болгодог гэжэ элирүүлэгдэhэн.
Түргэн hогтохогүйн тулада, хүгжэм аалин болгоходо туhалдаг ха.
Хүндэ тамирай hорилгын үедэ гү, али гэбэл, хүндэ хара ажал хэхэ үедөө ирагуу аялгатай дуунуудые шагнахада, ехэ hайн.
Бэе hураггүй эршэмтэйгээр ба хүсэтэйгөөр хүдэлжэ, хүндэ hорилго хүдэлмэринүүд хүнгэдэдэг гэжэ мэргэжэлтэд тэмдэглэнэ.
Вивальди, Бетховен, Шуберт, Дебюсси гэhэн агууехэ композиторнуудай хүгжэмүүд шалтаггүйгөөр айдаг хүнүүдые (панические атаки) эдэгээдэг, hанаа сэдьхэл тэгшэрүүлдэг ба аршалалта доро байhан мэтэ мэдэрэлнүүдые түрүүлдэг.
Моцартын хүгжэмүүд эпилепси үбшэнтэй хүнүүдэй таталдажа унахые  hураггүй үсөөн болгодог гэжэ элирүүлэгдэhэн.
Автор: Баярма БАТОРОВАФото: tbaikal. ru арадай хатар  Нютагтаа түбхинэжэГүрэн түрын байгуулалтын һэлгэхэдэ, арга шадалтай арад зон газар, уһаяа хубаажа абаад, үмсэдөө ажал хэжэ эхилээ һэмнай даа.
1990-ээд онуудай һэлгээн соогуур Доржиевтан Доодо Һүбэтэдэ өөрынгөө ажахы зохёожо эхилһэн байна.
Мүнөөшье тэндээ адууһа малаа үсхэбэрилжэ ажаһууна.
Аба эжынгээ эхилжэ, эрхилжэ үгэһэн ажалыень мүнөө Бата хүбүүниинь ехэнхидээ ябуулна.
Хүгшэн аба эжы хоёр юу миин һуухаб даа, арга шадалаараа ажалда оролсоод лэ байдаг.
-Табан хушуу малайнгаа тэмээнһээ бэшыень бултыень тэжээнэбди.
Мүнөө сагта мал ажал эрхилээгүй һаа, хүдөө нютагта юу хэхэбши даа.
Эхэ эсэгынгээ эхилһэн ажал ябуулаад лэ,  үри хүүгэдээ үндылгэжэ байнабди.
Нёдондо үбһэ ногоо яһала сабшаабди, тиимэһээ ядамаргүй ондо орожо байнабди, - гэжэ Бата Бадмаевич хөөрэнэ.
Зүблэлтэ сагай үедэХХ зуунай 70-80-яад онуудта бүхы зон нэгэ адли һуудал байдалтай байгаа.
Хүдөө нютагта хамтын ажалда хүдэлөөд лэ ябагдаа.
Зураглалаймнай геройнууд мүн лэ хамтын ажалда хам оролсожо ажаллаа.
Бадма Будажапович бүри залууһаа эхилжэ, барилгашанаар хүдэлхэдөө, нютагайнгаа олохон гэр байрануудые бодхоолсоһон байха.
Харин тэрэнэй хани нүхэр Натэлла Батоцыреновна Далахай нютагайнгаа совхоздо эмнэлгын газарта ажаллаһан намтартай.
Захааминай аймагай болон Далахайн хамтын ажахын хүтэлбэриин зүгһөө Баярай бэшэгүүдтэ нэгэтэ бэшэ хүртэһэн юм.
-Аба эжы хоёрнай хара багаһаамнай хойшо ажал хэжэ һургаа.
Хүдөөгэй үхибүүдэй хэдэг ажал булта хэжэ үндыгөөбди.
Зунай һайхан сагта үбһэ хуряалганда ябалсажа сэнгэдэг һэмди.
Түлеэ залһаяа абалсахаш, үхэр малаа харалсахаш.
Багашуулаа абалсажа, эжыдээ хамһалсахабди.
Хабартаа шугы модон соогуур абатаяа ябажа, аса тармуурай эшэнүүдые бэлдэдэг һэмди.
Хүршэ айлнууд, танил таланууднай абадамнай ерэжэ, модоор элдэб хэрэгсэлнүүдые дархалуулдаг бэлэй.
Эхэ эсэгымнай заажа үгэһэн юумэнүүд нэгэшье мартагдадаггүй.
Мүнөө бидэ өөһэдөө үхибүүдтээ  һургаалаа дамжуулнабди, – гэжэ олон хүүгэдэй тээли басаганиинь Санжидма хэлэнэ.
Эрдэм ном олгуулаа Эхин һургуулиһаа эхилжэ, Доржиевтанай үхибүүд элдэб янзын нэмэлтэ һуралсалда оролсохо, тамирайшье талаар бэеэ һоридог һэн.
Тэдэнэйнь гэршэ -  аба эжынь гэртэ наринаар хадагалагдажа байдаг тоогүй олон Баярай бэшэгүүд, шагналнууд.
- Бидэнэй хүмүүжүүлгэдэ,  мүн һуралсалдамнай аба эжы хоёрнай онсо анхарал хандуулдаг һэн.
9 хүүгэдэй 6-иинь дээдэ ба дунда мэргэжэлтэйнүүд болонхойбди.
Бултадаа энэ наһанайнгаа харгы оложо, ажалтай байнабди.
Хэды сүлөөгүй байбашье, аба эжымнай  маанадтаа ходо дулааханаар хандажа байгаа.
Амаралтын үдэрнүүдые һамбаашалан, гэр бүлөөрөө уһа голой эрьеэр, хада хүбшөөр ябажа сэнгэдэг байгаабди.
Ажаллахадаашье, амархадаашье бултадаа ябадаг бэлэйбди, - гэжэ Санжидма басаганиинь хэлээд, үшөө иигэжэ нэмэнэ: - Абамнай дарханай ажал бүтээхэһээ гадна, уран һайханда дуратай хүн.
Хара-сагаан гэрэл зурагуудые өөрөө буулгаад, тэрэнээ бүхэли һүниндөө улаан гэрэл доро гаргаха.
Үдэртөө буулгуулһан гэрэл зурагууднай хараһаар байтаршни бии боложо байхадань, ехэл һонин һэн.
Аша үрииень харюуланЮһэн эрдэниин тоотой үри хүүгэдһээнь уг унгииень залгуулха 15 аша зээнэр, 1 гуша үндыжэ байна.
Буряадайнгаа,  мүн Ород Уласайнгаа ондоо можо нютагуудаар таража һууһан аша зээнэрэйнь һургуулинуудһаа һайн һуралсалай, олониитын ажалда хабаадалсаһанай түлөө Баярай бэшэгүүд ерэжэл байдаг.
Бадма Будажапович болон Натэлла Батоцыреновна Доржиевтан аша зээнэрэйнгээ амжалтануудаар омогорхожо, нэрыемнай нэрлүүлхэ найдамтай үри бэенэр үндыжэл байна гэжэ баярладаг.
-Зунай һайхан сагта бултадаа сугларжа, аба эжыдээ ошохо гэжэ тон ехээр оролдодог гээшэбди.
Үхибүүн наһандаа хүл нюсэгөөр гүйжэ наадаһан түрэл һайхан нютагһаа үлүү юумэн байха аал?
Түрэһэн Далахай нютагаа эрьен, аба эжыдээ эрхэлхэһээ гоё юумэн байхагүй даа.
Үргэһэн аба эжыгээ өөрынгөө сэхэ һайхан ябадалаар, хэһэн хэрэг ажалаараа һанааень тэгшэлэн, аша үрииень харюулхые оролдодогбди, - гэжэ Санжидма басаганиинь сэдьхэлээ хүдэлгэн хэлэнэ һэн.
Үнэр баян айлайхи улам үнэржэжэ,  түрэл һайхан нютагтаа үбгэ эсэгэнэрйнгээ нэрэ нэрлүүлжэ ажаһуухатнай болтогой!
Автор: Булат БАДМАЕВ хөөрэлдэбэФото: Гэр бүлын архивһааэрхим бүлэнүүд   фото: pravzhizn. ru 1941 оной үбэл немецүүдэй Москва хото дайлан абахаар забдан шунахайржа байхада, Сталин шэди ехэтэ Тихвинская икона Божией Матери бурханиие Москвае самолёдоор тойруулан ниидхүүлһэн гэһэн домог бии.
Энэл үеэр ГУЛАГта, мүн сүлөөдэшье байһан дээдэ зиндаагай ламанарые суглуулжа, дайсадые ниислэл хотын оршонһоо зайсуулха ном уншахыень ороной ниислэл руу эльгээһэн гэһэн баримта мүн лэ үнэн юм.
Одигитриин һүмэ соохи нангин шүтөөнүүдые харууһалжа байһан Жалсан Жапович Жабон энэ ушарые гэршэлэн хөөрэһэн түүхэтэй.
- Гитлерые үгы хэхэ аргатай гүт? – гээд, сэрэгэй зоной асуухада, ламанар иигэжэ харюусаһан ха:- Бидэ бордоһо шуурга, хүйтэ буулгаха аргатайбди.
Үнэхөөрөө, тэрэ үедэ эрид хүйтэржэ, тэнсэлгүйгөөр бордоһолоо, шуургалаа.
Сагай иимэ уларил үзөөгүй немецүүд түгшүүрилтэ байдалда орожо, сухариха баатай болоо.
Уданшьегүй Улаан Арми добтолгодо орожо, Тихвин хотые нэн түрүүн сүлөөлһэн.
2000 ондо Москва хото албан хэрэгээр ошоходоо, “Космос” зочид буудалда дүтэхэнэ оршодог Тихвинская икона Божией Матери бурханай нэрэтэ һүмэдэ ороо һэм.
Дээрэ дурдагдаһан хоёр ушар эзэлүүдгүй һанааем хүтэлөө бшуу.
Илалтын 75 жэлэй ойн баярай үедэ эдэ ушаралнуудай илангаяа удхатайгаар һанагдаһаниинь гайхалгүй.
Дайсанай эгээл нангин гуламтыемнай эзэмдэхээ байхада, Москвае гороолон ниидэһэн, дайнай ябасада һайн нүлөө үзүүлһэн бурханиие хараха гээшэ ехэ аза талаан байгаа гээд сэгнэдэгби.
Церковная Горка гэжэ газарта улаан-сагаан томо табан куполтай энэ һүмэ Пётр I хаанай эсэгэ Алексей Михайловичай үедэ 1682 ондо баригдаһан түүхэтэй.
Гар дээрээ үхибүү тэбэриһэн Тихвинская икона Божией Матери бурхан ХVII зуун жэлдэ бүтээгдэһэн.
Пулаадаа тайлаад ороһон аад, гараа хэрээһэлэн мүргэжэ байгшадые хараад, түргэн үмдэбэб.
Эхэ ороноймнай эгээл хүшэр, дээрээ ортонги байдалда ороһон үедэ сэрэгэй үйлэнүүдэй ябасада дээдын нүлөө үзүүлһэн бурханда баяр хүргэн һүгэдэнэб.
Сталин атеистшье һаа, эдир залуудаа духовно семинариин шаби байһан ушарынь нүлөөлөө гү, али арадаймнай һайн үйлэнь диилээ һэн гү?
Табюур дээрэ бишыхан аяганууд соо аршаан тарааба.
“Үглөөнэй эдеэ баряагүй һаа, уугты”, - гэнэ.
Талаан боложо, тэрэ аршаанһаа хүртэхэ хубитай байбаб.
Амтатай, дулаахан аршаан.
Ябахынгаа урда үшөө нэгэ дахин энэ һүмэдэ эрьен ерэхэдээ, Эсэгэ ороноо хамгаалгын дайнай үедэ Москвае хамгаалан ами наһаяа үгэһэн нютагайнгаа сэрэгшэдые сэдьхэлдээ шэбшэн һүгэдэнэб.
Буддын шажантан һэн гү, али христиан гү – хамаагүй, эдэнэй һүнэһэд түрэлөө олоо гү, нэрэнь бултанайнь мүнхэлэгдөө гү?
Бидэнэр, эдэнэй ашаар мүнөө ами наһаяа эдлэжэ ябаһан зон, хэндэ үритэйгөө ёһотойгоор мэдэрдэг гээшэ гүбди?
«Москва шадар баатарай үхэлөөр унаһан нютагайнгаа сэрэгшэдтэ юрөөлэй уншалга» гээд, саарһан дээрэ бэшэжэ тушаабаб.
Буряад санаартан - москвада Гүрэнэй аюулгүйн албатадтай суг Одигитриин һүмэдэ хонхо дамаари мэтын шажанай хэрэгсэлнүүдые, номуудые абахаяа орой һүни ерэһэн ламанар юун тухай бодожо ябаа хаб?
Жалсан Жапович Жабон түрүүшээр минии хойноһоо ерээ гэжэ һанаа һэм гэжэ дурсаһан байдаг.
Эрдэнитэ номоороо хүйтэнэй хүшые шангадхажа, шуурга бордоһоной шэрүүн амиие дуудаһан санаартан иигэжэшье һаань, Эхэ орондоо туһалха арга олдоһондонь нигүүлэсхы баяраа хубидаа мэдэржэл ябаһан ёһотой.
Эдэнэй нэрэнүүд элирүүлэгдээгүй, бэшэгдээгүй.
Буянайнь лэ хуудаһанда бэшэгдээ һэн бэзэ.
Альгаа хабсаран бурханай урда зогсоходоо, зааханшье түбэгшөөнэгүйб.
Энэ шухала юм аал?
Тихвинская икона Божией Матери бурхан минии иигээдшье һүзэглэһэниие ойлгоо ёһотой.
Ами наһаяа алдаад, түрэлөө олоогүй сэрэгшэдтэ түрэлынь олгобо гээд үнэн сэдьхэлһээ этигэхэ дурам хүрөө бэлэй.
Үндэһэ яһанай, шажан мүргэлэй илгаагүйгөөр бүхы арадууд эбтэй эетэй, хоорондоо зүбшэрэлтэй байһай, үлзы дэмбэрэл байдал оршоһой гээд һүмэһөө гаража ябахадаа хүсөө һэм.
Илалта, Агууехэ Илалтамнай бултыемнай нэгэдүүлһэн ниитэ нэгэн, ами нэгэн һайндэрнай ха юм.
Москваһаа ерэһэнэйм удаа оройдоол хоёр-гурба хоноод байхада, республикын олондо мэдээсэл дамжуулдаг хэрэгсэлнүүдэй Илалтын 55 жэлэй ойдо зорюулһан урилдаанда илагшадые хүндэлэн ёһололго болоо һэн.
Соведүүдэй талмай дээрэ баяр ёһололой оршондо шангууд барюулагдаа.
“Буряад үнэн” – “Дүхэриг” сонимнай түрүүшын һуури эзэлээ гэжэ соносхогдобо.
Буряад Уласай Засагай газарай Түрүүлэгшын нэгэдэхи орлогшо И. М. Егоров үнэтэ Диплом 10 мянган түхэригтэйгөөр коллективтэмнай барюулһан юм.
Сонин соогоо энэ темэ, үнэхөөрөө, булюу һайнаар харуулһан байгаабди.
Теэд заримдаа хэдышье һайн байгаа һаань, ямаршьеб бидэндэ мэдээжэ бэшэ шалтагаанаар хойшоо түригдэшэхэ ушар али олон болодог лэ һэн бэзэ.
Эгээл энэ үедэ үхибүү тэбэриһэн ород бурхан нюдэнэйм урда энеэбхилжэ байһандал үзэгдэхэдэл гээ һэн.
Алтан ганжарта Москваһаа аяа хайрата амаршалгаяа эльгээһэн юм гээбы.
Автор: Галина БАЗАРЖАПОВА-ДАШЕЕВА бэлдэбэФото: pravzhizn.
ruЭсэгэ ороноо хамгаалгын Агууехэ дайн   фото: «Молоко Бурятии» гэһэн хизаарлагдамал харюусалгатай эмхи Швециин «ТетраПак» компани манай гүрэнэй һүнэй дэлгүүртэ хүдэлдэг эмхинүүдые оньһон түхеэрэлгэнүүдээр ба хайрсаг, торхонуудаар хангадаг тон ганса эмхи юм.
Мүнөө дээрээ тус компаниин 540 таһагууд манай гүрэндэ хүдэлнэ.
Бултал Европоһоо асарагдаһан ялагар картоноор хайрсагуудые бүтээдэг байһанаа мүнөө мэдээжэ шалтагаанаар үнөөхинь дуталдадаг болонхой.
Сэлэнгын ЦКК иимэ картон үйлэдбэрилхэ талаар эршэмтэй ажал ябуулжа байна.
Тээсгэн хүтэлбэрилэгшэдтэйнь уулзажа, яһала үрэ дүнтэй хөөрэлдөө хээбди.
Тиигэжэ Сэлэнгын ЦКК ялагар картон саарһа үйлэдбэрилдэг болохо гэжэ ехэл найданаб.
Мүнөө дээрээ иимэ саарһанай 50% хари гүрэнһөө асарагдажа байна ха юм, - гэжэ «Молоко Бурятии» гэһэн хизаарлагдамал харюусалгатай эмхиин юрэнхы захирал Алдар Бадмаев хөөрэнэ.
Өөһэдын хүсөөр ялагар картон үйлэдбэрилдэг болохо талаар ажал гүрэнэй хэмжээндэ хэгдэжэ эхилэнхэй.
Тиигэжэ тусхай онол арганууд зохёогдожо, целлюлозо ба саарһа үйлэдбэрилдэг эмхинүүдтэ үргэнөөр хэрэглэгдэдэг болохо зэргэтэй.
Эдеэ хоол, һү зөөхэй үйлэдбэрилдэг эмхинүүдые саарһа бүтээдэг комбинадуудтай холбохо талаар туршалгын гуримаар эдэбхитэй ажал ябуулжа байнхайбди.
Энэ туршалгамнай амжалтатай байха гэжэ найданабди.
Манай нюдэндэ дадал болоһон гоё сагаан торхонууд бэшэшье һаа, оршон тойронхи байгаалида хорогүй борохон хайрсагууд болоно.
Теэд манай гүрэндэ үйлэдбэрилэгдэһэниинь лэ сэнтэй бшуу, - гэжэ Оросой Холбоото Уласай Засагай газарай Түрүүлэгшын орлогшо Виктория Абрамченко хэлэнэ.
Энэ туршалга Коми Уласта хэгдэжэ байна.
Манай гүрэндэ үйлэдбэрилэгдэһэн хайрсагууд соо юулэгдэһэн һүн хэдэн можо нютагуудай дэлгүүртэ гаранхай.
Фото: «Молоко Бурятии» гэһэн хизаарлагдамал харюусалгатай эмхи      Хүндэтэ манай уншагшад, харагшад!
Мүнөөдэр «Театрай хуудаһан» блогтоо манай театрай зүжэгшэдэй хөөрэһэн һонин ушарнуудые танайнгаа анхаралда дурадханабди.
Зүжэгшэдэй ажалайнь намтар соо элдэб харагдаа үзэгдөөгүй, найруулан зохёогдоогүй ушарнууд, үйлэ хэрэгүүд боложол, дайралдажал байдагыень булта мэдэнэт, тухайлнат.
Хүшэгын саанахи, хүшэгын наанахи зарим энеэдэтэй түүхэнүүдые һонирхон уншахыетнай уринабди!
Саян Жамбалов, Буряад Уласай арадай зүжэгшэн: - 1990 –д онуудай үе саг, бидэ тиихэдэ 2-3 жэл хүдэлһэн залуу артистнар ябаабди.
Тэрэ үедэ хоёр- гурбан һараар гастрольдо гарадаг заншалтай һэмди.
Бүхы театрай зүжэгшэдэй бүлгэм хэдэн тээшээ таража хубаараад, хэдэн зүг тээшэ шэглэн гарахаш.
Автобус соогоо бүхы юумэеэ тээгээд, амһарта жэмһэртээ, аяга табаагаа, харгыда үшөө хэрэгтэй болодог хэрэгсэлнүүдээ абаад ябахаш.
Би тиихэдэ автобусоо гоёор шэмэглээб, театрайнгаа нэрэ гурбан хэлэн дээрэ – ород, буряад, хууша-монгол дээрэ бэшээд, үүдыень досоо талаһаань Жамсаран бурханай дүрэ зурагаар шэмэглээ һэм.
Тэрэ үедэ автобусыемнай холоһоо танихаар байха, Бурдрам ерээ!
Ехэ басаган Сойжинмнай хоёрхон лэ наһатай байгаа, абаад ябадаг байгаабди, шэрхи болошоһон, Эржена бидэ хоёрой үбэр дээрэ хэбтээд лэ, унтаад ябаха.
Нэгэтэ бидэ Дамба-Дугар Бочиктоевай ударидалга доро Захаамин, Зэдэ аймагууд руу шэглээд, хүдөөгэй олон нютагуудаар гастролёор дамжан гарабабди.
Зунай ааяма халуун үдэрнүүд, тэрэ зун ехэбатаганаатай жэл байгаа һэн.
Нэгэ үдэшэ тоглолтомнай үнгэржэ байна.
Номероо харуулжа байхадамнай, аляаһа батаганаан ама хамар руумнай орожо, үйлэ майла хэдэг байха.
Бидэ, залуушуул, гитара доро дуу дуулаад тайзанһаа буубабди.
Удаадахи номерто Дамба-Дугар Доржиевичнай гаража «Тэнгэриин одон» гэһэн дуу гүйсэдхэхэ байба.
Харахадамнай, аляаһа батаганаатай тэмсэжэ байжа дуулана.
Ехэ гоёор «Нюдэн соомни носыш, Тэнгэриин одон! » гэжэ хангюурдажа байтарынь, нюдэн соонь батаганаан ниидээд оршобол даа.
Дамба-Дугар Доржиевичнай ёһотой зүжэгшэн, нэгэшье тэбэдэнгүйгөөр, шадамар гэгшээр тэрэ батаганагаа тэрэ доронь гаргаад, няс байса шала дээрэ шэдэжэрхёод, - Нангин туяа сасыш, Тэнгэриин одон! – гээд саашаа бузар дорюунаар дуугаа үргэлжэлүүлээ бэлэй.
Бидэ ехээр хүхилдөө һэмди, энеэдэтэйшье, һониншье байгаа һэн.
Энэ ушараа оло дахин һанаад, саашаа харгынгаа утые шэмэглэн, «Нюдэн соомни носыш, Тэнгэриин одон! » гээд лэ энеэлдэжэ байжа ябаа һэмди.
Биликто Дамбаев, Буряад Уласай арадай зүжэгшэн: 2000-аад онуудаар «Оловянные кольца Альманзора» гэжэ үхибүүдтэ зорюулагдаһан зүжэг наадажа байгаабди.
Би нэгэ садовник боложо наададаг байгааб, тиигээд зүжэгэйнгээ удхаар, эди шэдитэ үйлэ болоод, гэнтэ би гоё тайжа, принц боложо хубилдаг байгааб.
Заа, ехээр һалхи шуурган бодоод лэ, шаг шууяан һүүеэн болоод, тайзанмнай эрьелдэбэ.
Үмдөөд байһан шляпаяа, паригаа абажа шэдээд, гоё тайжа болоод лэ гарашабаб.
Тайзанда дүтэ байһан нэгэ басаган ехэл голхорһон хоолойгоор: - Ааа, бурят, что ли? – гэжэ шангаар дуугарба.
Тэрэ басагахан ехэл урмаа хухараа гэжэ ойлгоо һэм.
Нэгэтэ гастролёор Захаамин гараад, соёлой ордон соо үдэшэ хүн зон дүүрэн сугларанхай «Шэнэ һамган» гэжэ зүжэг харанад, бидэ нааданабди.
Зүжэгэй удхын ёһоор, би нэгэ архиншаниие наададаг байгааб, архиһаа боложо һамгаяа зобоодог, гэр бүлэдөө хохидол асардаг хүниие.
Тиигээд гэнтэ ухаа орожо, архияа хаяха гэжэ шидээд, канистраар дүүрэн байһан архияа адхажа эхилбэб.
Хэдэн канистр архи дуугаржа байжа адханаб.
Гэнтэ зал сооһоо бүһэтэй хүнэй хоолойгоор: - Һүүе, ши яажа байнабши! - гэжэ хашхараан дуулдашаба – энэ архияа юундэ адхажа байна гээшэбши? - гэбэ.
Тиихэдэнь, урдаһаань: - Адхаг лэ!
Хэндэ хэрэгтэй энэ архи юм бэ! – гэжэ эхэнэр хүнэй хоолой һүхирөө һэн.
Тэдэ хоёрнай гэнтэ ехээр арсалдажа, хүн зон энеэдэн болоо юм ааб даа.
Хүдөө нютагуудта наадахадашни, зүжэгэйшни оршон руу иижэ шэнгэшөөд, нээрээ, мүнөө бодото дээрээ боложо байһан үйлэ шэнгеэр харагшад абадаг зантай.
Тиихэдэнь, манда, зүжэгшэдтэ, хэды урматайб, харагшын иимэ анхарал ажалайшни үндэр сэгнэлтэ болоно ха юм.
Чимит Дондоков: Оюутан ябаха сагтаа «Белое облако Чингисхана» гэһэн зүжэгөө дээдэ һургуулиингаа тайзан дээрэ наадажа байнабди: би - Чингисхаание, Лосолма Протасова – Оүлэниие, Баир Протасов - сэрэгшые.
Баир газааһаа орожо ерэхэмни, нэгэ модоор намайе мүр дээрэмни сохихо, бинь унаха ёһотой байгааб.
Тэрэ сохихо модониинь хухалаатай, сабуугаар няалгаатай, сохиходонь хухарха ёһотой байгаа.
Минии мүрэй хойно, сохихо газартань, багахан хуяг хубсаһан доромни няалгаатай.
Тиигээд Баирнайорожо ерэһээр лэ, намайгаа духа руумни тэрэ модоороо бүхы байһан хүсөөрөө сохижорхибо гээшэл даа.
Юундэ тиигэһэн юм бэ, мэгдэһэн байгаа юм гү, мүнөө мартагдаа.
Тэрэ модониинь дүрбэн хуби боложо хухараа һэн, харин, би тэндэ үнэхөөрөө мэдээгээ алдаад, унааб.
Тиигээд зүжэгэй ябасаар, булта намайе барижа, хүлихэ ёһоороо барижа, хүл гарыемни уяба, хүлибэ.
Минии духаһаамни шуһан гоожожо байгша һэн.
Тиигээд саашаа үшөө ушарнууд дүүрээгүй.
Лосолма, Оүлэн хатан, хутага баряад лэ, гэрэйнгээ богоһо дээрэ хүниие алажа болодоггүй юм гэжэ хэлэһэн бэеэрээ, намайе сүлөөлэн, тэрэ аргамжануудые отолхо ёһотой байгаа.
Тэрэ хутагаараа аргамжа отолжо байнаб гэжэ һанаад, амиды арһа мяхыемни отологшо һэн, мүнөөшье болотор отолһон газартань яра шарха хүлдэмни байдаг.
Иигэжэ, шуһа уһа гарган, намайгаа шүүд лэ алаагүй тэрэ зүжэгөө наадажа дүүргээ һэмди.
Ада Ошорова: Би баһал «Белое облако Чингисхана» гэһэн дипломно зүжэгтэ хабаатай ушар бүхы наһан соогоо мартахагүйб.
Ехээр ханяад хүрэжэ, бронхидтоод, халууржа байгааб.
Арвид Михайлович Зеланд багшадаа хонходоод, ошожо шадахагүйб, унахаб гэхэдэмни, артист мэргэжэл шэлэһэн хойноо ерэ гэбэ.
Артист хүн зүжэгтөө ганса шалтагаар ерэдэггүй юм, өөрөө гэнтэ наһа барашоо һаа. гэжэ заадаг байгаа.
Арай гэжэ, шүдөө зуугаад лэ, суглараад ошобоб.
Метро соо шуһанайм дараса унаад, мэдээгээ алдахамни гэжэ ойлгоходоо, шарфаяа орёожо орёожо, гэдэһэндээ хээд лэ, хээлитэй эхэнэр болооб.
Тиихэдэмни нэгэ бүһэтэй хүн хүл дээрээ бодожо, намайе һууридаа һуулгаа.
Кондуктор эхэнэр намда һанаагаа зобоо һэн.
Һургуулидаа хүрэжэ, зүжэгтөө бэлдэбэб.
Хоахчин Алтун хоёрой рольнуудые гүйсэдхэдэг байгааб.
Хоахчин гааһа татаха ёһотой, тэрэ гааһаа татаад, утааень һороходоо, амимни хаагдажа, үзэгдэлөө арай гэжэ наадажа дүүргээб.
Тайзанай саана ороходомни, суг һурадаг астматик басаган хүхэ сагаан болошоод байһан намда хоолой руумни эмээ сасажа абараа, уудаг эмээ уулгаа.
Тиигэжэ бараг болооб.
Түгэсхэлэй дохилгодо гараад лэ, зүжэгөө наадажа, хүхюутэйнүүд,нүхэдөөрөө булта хамтын байрадаа метрогоор ябаабди.
Бү болыш гэхэдээ, тэрэл кондуктор һамгатаяа уулзашооб, намайе ехэ һониноор хараад үлөө бэлэй, гэдэһэниинь хаана гээшэб гэжэ гайхаа һэн бэзэ.
Номин Цыренжапова: Бидэ «Мой бедный Марат» гэһэн Джемма Николаевна Баторова багшынгаа табиһан зүжэг «Фениксын» тайзан дээрэ наадажа байгаабди.
Константин Осодоевтай нэгэ үзэгдэлдэ гараад, би мэгдэһэндээ үгэнүүдээ мартажархёоб.
Костиин наадажа байһан хүбүүнһээ: – Ши хаана тогтообши? – гэжэ һураха байгааб.
Костя үгэнүүдээ мартажархёо гэжэ ойлгоод: - Ши намһаа хаана тогтообиб гэжэ һурахаяа һананагүй гүш? – гэжэ асуухадань, ехэ баяртайгаар үгэнүүдээ һанажа, ролингоо зүргэ руу бусаа һэм.
Энеэдэтэй ушарнууд яһала болодог байгаа.
«Ухаанда орошогүй ушар» гэжэ дипломно зүжэг наадахадаа, Базаров Алдарнай үмдэнэйнгээ замаг замагдаагүй, тэндэһээнь самсань сайжа, бултайжа гарашаһан наадаа.
Харагшад тиимэ герой, зорёон тиигээд гарана гэжэ һанаад, энеэлдээ, харин Алдарнай юушье мэдээгүй.
Харагшадай танхим соо һууһан минии эжы ойлгоод, гарай утаһаар бэшээдшье үзөө, теэд зүжэг наадажа байхадаа хаана гарай утаһа хаража байхабши даа.
Намжилма Цыденова, Буряад драмын театрай уран зохёолой таһагай мэргэжэлтэн бэшэжэ абаба.
Фото: Буряад театрай жасаһаа Россиин хотонууд хоорондоо түхэл янзаараа ехээр илгардаггүй, нэгэ адли шэнжэтэй гэжэ эли.
Мэргэжэлтэдэй тэмдэглэhээр, олон зуугаад «эхир хотонууд» сооhоо табан хото онсо шэнжээрээ илгаржа, аяншалагшадай hонирхол татадаг.
Тувагай ниислэл хото Кызыл, Дагестанай ниислэл хото Дербент, Хальмагай Элһэтэ, Чечнягай Грозный ба Яхадай Якутск хотонууд үндэhэн арадуудайзаншалта барилгануудаар, түүхэтэ нюурнуудай, үльгэртэ баатарнуудай хүшɵɵнүүдээр, тусхай угалзануудаар шэмэглэгдэhэн, дабтагдашагүй ɵɵрын онсо шэнжэтэйнүүд.
Совет засагай үедэ ородой элитэ уран шүлэгшэн Сергей Михалков Улаан-Yдэ айлшаар ерээд, иигэжэ гайхан тэмдэглэhэн гэдэг: «Юундэ эндэтнай нэгэшье буряадаар бэшэhэн гаршагууд үгы бэ? »
Тэрэ сагhаа хойшо 30-40 жэл үнгэрɵɵ, олон юумэн ондоо боложо хубилаа.
Мүнɵɵдэрэй Улаан -Yдэ, ажаhуугшадайнь hанамжаар,  ямар шэнжэ шарайтайб?
Энэ талаар асуулта үнгэргэгдэбэ.
Дымчиков Эрдэни Чимитович, «БайкалБуддаТур» гэhэн аяншалгын бүлгэмэй генеральна директор:- Манай Улаан -Yдэ хотые угсаатанай шухаг шанартай, үндэhэн онсо  шарайтай хото гэжэ нэрлэхын аргагүй.
Минии мэдэхээр, Буряадай Албан ажалай түб, тэрэнэй дэргэдэхи Баатарай хүүргэ, «Бурятия» гэhэн айлшадай буудалай байшан, Оперо болон баледэй театр, Буряад драмын театрай байшан үндэhэн заншалта шэнжэтэй.
Тэрэнэй хажуугаар «Гэсэр», «Эхэ Буряад орон», “Мэргэн баатар” гэhэн хүшɵɵнүүд, боди гүрɵɵhэнэй, барай дүрсэнүүд шэмэглэдэг.
Теэд эдэ бүгэдэ тон бага гэжэ тэмдэглэхэнь шухала.
Минии hанамжаар, үндэhэн заншалта хүшɵɵнүүдэй тоо hураггүй олон байха ёhотой.
Тиигээд ямаршье ɵɵрын нюургүй, булта адли дүрсэнүүд бэшэ, харин буряад угсаатанай түүхэ соёл hүлдэлhэн хүшɵɵнүүд хэрэгтэй.
Жэшээнь, миин  баатарай бэшэ, харин Бабжа – Барасай г. м.
Оперо болон баледэй театр hүр жабхалангаараа hаргаадаг!
Сталинай үеын ампир оно аргые Буряадай үндэhэн соёлой үзэсхэлэнгүүдтэй ехэ уранаар холбоhон ёhото архитектурын дээжэ гэжэ тоосоогүй!
Буряадай ниислэл хотын бүхы гэр байшангууд үндэhэн заншалта шэнжэтэй боложо, Улаан -Yдэмнай бусад хотонуудhаа онсо ондоо, hайхан түхэлɵɵрɵɵ илгаран омогорхуулжа, олон айлшадай, аяншалагшадай дура сэдьхэл буляахань болтогой!
Санжай Ханда Дармаева, Захааминай аймаг, Санага, "Уран-Дүшэ" нэгэдэлэй хүтэлбэрилэгшэ, ирагуу найрагша:- Манай Улаан-Үдэ хотые үндэhэн буряад шэнжэтэй хото гэхээр лэ даа.
Тиигэбэшье  буряад түхэл шэнжыень үшөө элеэр харуулха арга боломжонуудые бэдэрмээр байгаа.
Буряад арадай үльгэр домогуудай геройнуудые, сэсэн мэргэн, гоо hайхан хатадуудые - Алма Мэргэн, Урмай Гоохон гэхэ мэтые  олон зоной урда харуулмаар байгаа.
Жэшээнь, Монголдо Хулан хатанда, Бүртэ эжыдэ зорюулhан хүшөөнүүд байдаг.
Мүнөө хото соо байдаг хүшөөнүүднай хуу баран хара бараан үнгэтэй, ондоо сайбар, гоё үнгэтэй материалнууд хомор гээшэ гү?
УРБАЕВА ИРИНА ОЛЕГОВНА, «Уладай баяр» киностудиин директор, сценарист:- Улаан –Yдэдэ үндэhэн заншалта шэнжэтэй барилганууд ба хүшɵɵнүүд биишье hаа, манай хотые угсаатанай ɵɵрын онсо шэнжэтэй гэжэ нэрлэхэнь үшɵɵ эртэ.
Yндэhэн түхэлэй байшангууд тон үсɵɵн тоотой.
Минии hанамжаар, нэн түрүүн Чингис хаанда зорюулhан хүшɵɵ хэрэгтэй.
Буряад арадай түүхэ соёлынь тэрээнтэй таhаршагүй холбоотой ха юм.
Тус хүшɵɵе зүб газарта тодхон табижа, hүр жабхалантайгаар шэмэглээд, аяншалгануудай зам харгынуудай тоодо оруулбал, ниислэл  хотын ёhото визитнэ карточка болохо гэжэ тоосоогүй.
Эндэ жэшээ болгожо, Казань хотын асари томо, үзэсхэлэнтэ hайхан  мечеть тухай хɵɵрэхэ дуран хүрэнэ.
Кул Шариф гэжэ домогто баатарай нэрэмжэтэ мечеть хотын бүхы булангуудhаа шахуу харагдадаг.
Тэрээнhээ холо бэшэ манай Даши Намдаковой түhɵɵ зурагаар баригдаhан ЗАГС-ын ордон зогсодог.
Казань хотын бусад олон байшангуудынь дабтагдашагүй ɵɵрын онсо түхэлтэйнүүд.
Тиимэhээ тэндэ хүн бүхэн алхам бүхэндɵɵ бүхы арhа мяхаараа үндэhэн уласай хотодо байhанаа  мэдэрдэг.
Башкортостанда Салават Юлаевай дурасхаалта аргагүй томо, һүр жабхаланта гоё хүшɵɵ hаргаадаг.
Хүшɵɵнүүдэй хажуугаар Улаан -Yдэдэ үйлсын гаршагуудые ород хэлэнэй хажуугаар буряадаар бэшэжэ үлгэдэг  болобол, ехэ hайн байгаа.
Гомбожапов Тимур Батуевич, уран шүлэгшэн, Россиин Уран зохёолшодой холбооной гэшүүн:- Би Улаан -Yдые ɵɵрын үндэhэн онсо янзатай хото гэжэ тоолоноб.
Тиигэбэшье концерт-наадануудай, тамирай байшангуудые, залнуудые буряад арадай уран урлалай hүлдэтэ тэмдэгүүдээр шэмэглэбэл, үшɵɵ гоё, hайхан болохо байгаа.
Автор: Баярма БАТОРОВАФото: Баярма Баторовагай дурадхаһан гэрэл зурагуудУлаан-Үдэ  Тайска бокс Шэтэ.
Нэгэ доро хоёр мүрысөөн эмхидхэгдээ.
Ородой Кубогта хүртэхын түлөө тулалдаанууд олониие һонирхуулаа.
Хажуугаарнь “Удоканские меди” бүлгэмэй мүрысөөн эмхидхэгдээ.
Ородой Кубогта Бато Бадархаев шангай 2-дохи һуури эзэлһэн байна.
Тэрэ үнинэй бэлэдхэл хээшьегүй һаа, ринг дээрэ гаража, дүй дүршэлөө харуулаа.
Хоёрдохи мүрысөөндэ Буряадай тамиршад 34 медаль абаа.
Анастасия Байс, Санжана Батуева, Олеся Герасимова, Ксения Гриценко, Максим Добрынин, Андрей Зарбуев, Иван Петров, Евгения Посохова, Станислав Сотников, Александр Хлебодаров, Даниил Чебунин болон Эдуард Шалуев гэгшэд өөр өөрын наһанай бүлэгүүдтэ түрүү һууринуудые эзэлээ.
Тамаралга Южно-Сахалинск.
Алас Дурна зүгэй федеральна тойрогой мүрысөөндэ Буряадай тамиршад һайн дүнгүүдые харуулаа.
Эгээл оло дахин шангай һуури Ксения Зубакина эзэлээ.
Тэрэ 6 медальтай гэртээ бусаба.
Дүрбэ дахин Ксения түрүүлжэ гараа.
Михаил Пушников хоёр алтан медальда хүртөө.
Баскетбол Новосибирск.
Үхибүүдэй наһанай бүлэгтэ Ородой чемпионадай нааданууд эхиеэ абаба.
Түрүүшын шэлэн абалгын шатые Буряадай 4 команда дабажа гараа.
2007 оной хүбүүд өөрын бүлэгтэ чемпионой нэрэ зэргэдэ хүртэжэ, түгэсхэлэй шатада ороһон байна.
2008, 2009 онуудай хүбүүд, 2009 оной  басагад хахад финалай наадануудта хабаадаха эрхэдэ хүртөө.
Эдэ үдэрнүүдтэ 2010 ондо түрэһэн хүбүүд, басагадай дунда мүрысөөн эхиеэ абаба.
Энэ наһанай бүлэг анха түрүүшынхиеэ Ородой чемпионадта хабаадана.
Волейбол Эрхүү.
Оюутадай волейболой лигын нааданууд эхилбэ.
24-дэхиеэ боложо байһан мүрысөөндэ Буряадай гүрэнэй ехэ һургуулиин наадагшад амжалтатайгаар хабаададаг заншалтай.
Энэ удаа тэдэ дахин шалгараа.
Шэлэн абалгын шатада БГУ-гай команда 1-дэхи һуурида гаража, хабар болохо мүрысөөнэй түгэсхэлэй шатада хабаадаха эрхэдэ хүртөө.
Шатар Владивосток.
9 наһа хүрөөдүй шатаршадай дунда Алас Дурна зүгэй федеральна тойрогой мүрысөөн түгэсэбэ.
Буряадай хоёр эдиршүүл түрүүшүүлэй тоодо ороо.
Хүбүүдэй дунда Дмитрий Таряшинов шангай 2-дохи һуури эзэлээ.
Тэрэ 9 нааданда 7,5 оноо абажа шадаа.
Тэрэ түрүүлжэ гараһан Михаил Тарасенкэтэй адли оноотой байгаа.
Теэд нэмэлтэ дүнгүүдээр Дмитрий мүнгэн медальда хүртэбэ.
Басагадай дунда Саруул Базыржапова 7 очко абаад, мүнгэн медаляар шагнагдаа.
Автор: Борис БАЛДАНОВтамир  БАҺАЛ СЭДЬХЭЛДЭМ – БАГА НАҺАМНИЭжымни магнай дээрэмниТаалажархёо һэн.
Энеэбхилжэ байгаа бэлэйНюдөө нээхэдэмни,- Сасаршоо бэлэй наранай туяан,Сарюун арюун үглөө һэн.
Эсэгэмни эмээл дээрэ һуулгаа һэн.
Энеэбхилжэ байгаа айжа хашхархадамни.
Хүрьһэтэ дэлхэй үргэнөөр харагдаа бэлэй,Хүхэ тэнгэри үргэгдөөд абаа бэлэй.
Бага наһанайм олохон юумэнБаһал сэдьхэлдэм эбхэрэн ерэһээр.
Баабай эбиием ходол һануулан,Баларшагүй мүнхэ гуниг эдьхэһээр,Эгээл һүүлшын илалта туйлаад,Эжынгээ урал магнайдаа мэдэрхэб.
Энэ дэлхэйдэ табилангаа дууһаад,Эсэгынгээ эмээлһээ халин бүдэрхэб.
МУНДАРГАНУУДМундарга.
Мундарганууд!
Тэнгэриин залинайТүжэгэнэһэн абяан дуулдаа,Тэсэшэгүй хүдэлжэТуерөөд газар һабаа,Тэһэржэ, дэлбэржэТүүдэг-вулканууд бууяа,Тэнсэлгүй хүсөөрТүүрээн нэрынь дуудаа:Мундарга!
Мун-дар-га-нууд!
Эртэ caгhaaЭлэшэһэн дэлхэйн нюруу,Эндэл мүнөөЭдир шарайнь залуу:Эльгэн соогооЭдьхээд бүхы халууЭнэ үндэртэЭршэлэн бодхоо шулуу!
Мундарга.
Мундарганууд.
Хүхэ замбиинХүхэн доро түрөөл,Хүнэй нангинХүсэл тэрээндэ һүгэдөөл,Хүлгүү сэдьхэлХүмэг дээрэнь һүрдөөл,Хүдэр сээжэдэньХүлеэгдэһэн сагай юрөөл.
Мундарга.
Мундарганууд!
Жалгануудайнь сууряандаЖабарлаад гуниг шэнгээ,Жагсаһан орьёлнуудтаЖабхаланта баяр гэрэлтээ,Жамын ёһоорЖаргал зоболон шэлгэнээ -Жадын эридэлЖаран нюргандань шэшэрээ.
Мундарга.
Мун-дар-га-нууд.
Дуун мэтээрДунгяарһан агууМундарганууд,Дундаршагүй һайханДурасхаал мэтэ Мундарганууд,Дуулим замбидаДугы болоһон Мундарганууд,Дууһашагүй ажамидаралайДуранай һудал –Мундарганууд.
Мундарга!
Мун-дар-га-нууд!
ГУБИХизаар захагүй сүл губиХазааргүй морёор гаталхаар юм гү.
Гансаараа ябаха хүнэй хуби –Аяараа иигээд лэ тэсэхээр юм гү.
Тахын хушуунда бурьялһан шоройТалын уужамда тунаха юм гү.
Мүнхэдөө хахасаһан инагай шарайМүхэһөөр, унтарһаар мартагдаха юм гү.
Үнгэрһэн юумэн үнгэрһөөр үнгэрөө –Үүлэн мэтээр дэгдэн ошоно.
Тэнгэри газарай сэнхир хүбөөТэмтэрэн төөрихөөр манаран оршоно.
Хонгёохон энеэдэн – хооһон сууряан,Урихан хараса – холын сахилгаан,Уянхан сэдьхэл – үглөөнэй шүүдэр,Угтаһан найдал үдэшын һүүдэр.
Заха хизааргүй сүл губиЗогдорто тэмээгээр гаталхаар юм гү.
Зоболонто дэлхэйн жама ёһо –Зориглоод ябаа haa, дабахаар юм гү.
Алтан дэлхэйдэ ябаһанай гэршэ –Амиды зүрхэнһөө шуһан дуһана.
Унтаржа байһан түүдэгэй элшэ –Үүрэй толонтой тэбэрилдэн унана.
ДУРАСХААЛЭгээл һайхан үгэнүүднайХэлэгдээгүй үлэшөөл даа.
Эгээл үнэтэй жаргалнайЭдлэгдээгүй ябашоол даа.
Арюун сэбэр шарайшниАша гушадашни үлэхэл даа.
Урин баян сэдьхэлшниУуган гуламтадаа шэнгэхэл даа.
Сэнтэй һайхан үгэнүүдээСээжэн соогоо гамнагша һэм.
Угаа һайхан жаргалнайУрдамнайл гэжэ һанагша һэм.
Бүхэжэ байһан зуладаТоһо нэмэжэл байгаа һэм.
Бүрэнхы харанхы сэдьхэлтэйБүхэли жэлнүүдтэ ябаал һэм.
Алдуу хаана хэһыемниАрюун сэдьхэлдээ хүлисөө гүш?
Эндүү үгэ хэлэһыемниТэндээл мартаад үлөө гүш?
Шамаяа абаржа шадаагүйб даа –Шуһаар зүрхэм лугшана.
Гэгээн дурасхаал мүнхэл даа –Гэмшэл, уйдхартаа яншана.
ӨГӨДЭЙ ХААНАЙ ҮРГӨӨН IҮргэн ехэ дэлхэйнЗүрхэн болоод байһанҮндэр ехэ Үргөөн,Уг ехэ шүтөөн –Өгөдэй хаанай ордон,Монгол ехэ солынМанлайда бадарһан одон!
Хүхэ мүнхэ тэнгэриинХүшэн доро бүтөөл даа.
Эзэн богдо Чингисын«Эндэ» гэһэн газарта Ехэ Монгол уласынЖолоо барин бодоол даа,Олон ондоо арадынЗолоо олохынь тодороол даа!
Ниитэ ехэ түбиинНиислэл гэгдэн үлөөл даа.
Мандаха һандарха хубиинЖама ёһодо мүнхэрөөл даа.
II. IIIӨгөдэй хаанай үргөөнэйҮлөөд байһан һууридаҮндэр ехэ шүтөөнэй һүлдэ болоһон обоодоҮбдэгөө нугалан һэхэржэ,Үбсүү сэлин зальбаржа,Үбгэ эсэгын ёһоорҮргэл хэжэ һүгэдөөлби,Үнэн сэхэ сэдьхэлһээньМүргэл хэхэ болоолби.
Монсогор ехэ дэлхэйнМонголой гэгдэн байхада,Эндэ байһан газарһаа,Эзэн хаанай ордонһооДүрбэн ондоо зүг,Найман хизаар рууХуули зарлиг тараажа,Хуу баран зонииеЖурам ёһодо оруулан,Дурдам торгон талаарХуа тооһо татуулан,Хурдан морид ошодог һэн.
Тэрэ үеын абяан,Тэнсэлгүй ехэ шууяанСээжэ соомни зэдэлээл даа.
Дээжэ үргэн байхадамниДээрэһээмни нэерээл даа!
Хүхэ мүнхэ тэнгэриХүүен лужаганан дуугараал даа,Аршаан болоһон дуһалые,Аргаахан шэдэрһэн хурыеАнгаад байһан таладаСасаад, сүршөөд абаал даа!
Дэлхэй эзэлэн дабхиһанДэлһэтэ хүлэг домогтой.
Шэбшээд хэлэһэн дурдалгамДээдэ түби хүрэтэрДэгдэн ошоол ёһотой,Тэнгэриин хүбүүд - хаашуулайТэндэнь хүрэтэр морилоол даа,Үшүүхэн минии мүргэлҮндэр дээрэ тогтоол даа!
Үри үхибүүдээ баранииеньҮбэр түриидээ багтаажа,Алишье сагай ерэхэдэАбажа ябаһанаа гэршэлээ,Арад түмэнөө дүмэхэАгуу хүсые эршэлээ!
«Энэл мундарганууд тухайгаа хэлэжэл, үгын хүсөөр үнгэ зүһыень, хүрэг зурагынь бүтээжэл шадаа һаа, бүхы наһанаймни хэрэг гээшэ гэжэ тоолохо ёһотойт! – гэжэ үүлэн сагаан үһэтэй үндэр наһатай уран зохёолшо хэлээ һэн.
– Мундаргануудай шарай мянга түмөөр хубилха юм байна, нюдэнэй гал буляама хурсашье, сэдьхэл хайлуулма зөөлэншье юм байна.
Һайхан шарайень, һайн хүсыень үнэн дээдэ үгэ хүүр болгожо шадаа һаа, энээхэниие дааха саарһан, барлаха бэхэ байха гээшэ гү гэжэ һанахаар. »Буряад УласАрдан Ангархаев  фото: БФСЛ-гэй зураг “Буряадай олимпиин годлинууд” Түнхэнэй, Сэлэнгын, Захааминай, Хориин, Хэжэнгын, Баргажанай аймагуудта хүрөө.
- Аймагуудаар бидэ дэмы ябанагүйбди.
Ямар номо һуршаар харбанаб,  хэды годлинуудтайб, хэды щит хэрэглэгдэнэб гэжэ шэнжэлнэбди.
Мэдээжэ һоригшод, тамиршад ябалсажа, хүдөө нютагуудта эдиршүүлтэй һорилго хэжэ, дүй дүршэлөөрөө хубаалдана, - гэжэ түсэл зохёогшо, ахамад һоригшо Сэсэг Доржиева мэдүүлнэ.
Сэлэнгын аймагай Ташар һууринһаа олон тоото мэдээжэ харбагшад ургажа гараһан гэжэ һаяын дугаарта дуулгаа һэмди.
Һоригшод  Баир Цыбекдоржиев  Эржена Очирова хоёр нютагаа ерэлсэжэ, эдиршүүлтэй уулзалга үнгэргөө.
Ташар нютагта интернат-һургуули байгуулжа, һур харбагшадые бэлдэхэ түб нээхэ тухай асуудал бодхоогдоо.
Зэдын аймагай Алцаг һууринда оройдоол 42 һурагша тоологдоно.
Тэдэнэй  булта номо һуршаар харбажа шададаг байһаниинь хүндэтэ айлшадые гайхуулаа.
Физкультурын гурбадахи хэшээлые һур харбалга болгоо һаа, тааруу гэжэ хэлсэгдээ.
Теэд материальна баазань муу.
Суута һоригшо Шагдар Александрович Хазагаев Захааминай түрэл Үлэгшэндөө олон жэлэй туршада һорилго хэбэшье, хэдэн бэрхэшээлдэ дайрагдажа байһанаа мэдүүлээ.
Секцидэ һая ерэһэн үхибүүдтэ номо һуршанууд дуталдана гэжэ тэрэ хэлэнэ.
Захааминай аймагай Мэлэ һуурин һүүлэй жэлнүүдтэ һур харбалгын түб боложо байһыень тэмдэглэмээр.
Абида Раднаев, Сергей Цыренов, Энхэ Хандуев гэгшэд тэндэһээ урган гаража, мүнөө үедэ Ородой залуушуулай суглуулагдамал командын бүридэлдэ оруулагданхай.
Тэдэнэй амжалта дабтаха дуратайшуул үсөөн бэшэ.
Эндэ щит хэрэгтэй, өөрын гараар бүтээһэниинь хуушараа.
Буряадта һур харбалгын эхи табиһан мэдээжэ Даша Раднаевич Эрдыниев Баргажанһаа уг гарбалтай юм.
“Буряадай олимпиин годлинуудые” үндэр хэмжээндэ тэндэ угтаа гэжэ мэдээжэ һоригшо Софья Гомбоевна Халудорова хэлэнэ.
- Баргажанай аймагай спортын түлөө харюусадаг мэргэжэлтэд, спортын һургуулиин захирал хүдэлмэрилэгшэдтэеэ маанадые угтан абаа.
Харбалгын багша Надежда Бальжинимаевна Будаевагай бэлэдхэлтэйнь танилсаабди.
Бидэ Константин Дашеевич Эрдыниевтэй болон Олимпиин наадануудта мүнгэн медальда хүртэһэн Инна Степановатай хамта дүй дүршэлөөрөө 20 гаран үхибүүдтэй хубаалдаабди.
Һур харбалгын секцидэ олон шэнэ юумэн хэрэгтэй байна гэжэ хараабди.
Номо һуршын элдэб бага зэргын хэрэгсэлнүүд ганса түрэлхидэй хүсөөр худалдан абтагдана.
Харбаха оройдоол хоёр щит табигданхай байна.
Константин Дашеевич номо һуршануудай шагаалгын шурам заһажа үгөө, - гэжэ Софья Гомбоевна Халудорова хөөрэнэ.
Саашадаа “олимпиин годлинууд” бусад аймагуудаар ниидэхээр хараалагдана.
Автор: Борис БАЛДАНОВФото: БФСЛ-гэй зураг тамир  Байгша ондо 30 мянган дүрбэлжэн метртэ харгын нүхэнүүдые бүглэхэ заһабарилгын ажалнууд түсэблэгдэнхэй.
Нёдондо жэлһээ 8 мянган дүрбэлжэн метрээр ехэ гээд хэлэлтэй.
“Хүйтэн асфальтаар” нүхэнүүдые бүглэхэ ажалаа энэ долоон хоногто эхилхээр бэлэн байһанаа тус ажахы мэдүүлээ.
Газар гэдэжэ эхилээ, мэнэ гэһээр ажалаа эхилхэбди, техникэмнай бэлэн.
Нёдондо жэл бидэ нүхэнүүдые заһабарилха ажалда рекорд сохиһон байнабди.
Энэ жэл тэрэ амжалтаяа алдахагүй гэжэ оролдохобди,- гэжэ Улаан-Үдэ хотын ажахын хорооной дарга Сергей Гашев хэлээ.
Нэмэжэ хэлэхэдэ, комбинат «Бецема» гэжэ асфальтаар ажал хэдэг техникэ абаһан байна.
Тэрэнь нүхэн соохи нобшо үлеэжэ сэбэрлээд, битум болон асфальт сасажа, харгы жэгдэлдэг юм.
Ажаһуугшадай хандалгануудые харгы заһабарилагшад мүн лэ хүлеэн абахаар бэлэн.
Мүнөө хотын гурбан хороодо тусхай комисси ажалаа ябуулжа байна.
Автор: Эрдэни РАДНАЕВФото: bgtrk.
ruУлаан-Үдэхаргы заһабарилга   фото: 900igr. net ТУВА ХЭЛЭНБодум-оол                   Чооду Кара-Куске  Өөрэ зантай юм Бодум-оол,Өөрөө хэхэм гээд лэ үсэрдэг.
Һүргуулидааш, гэртээш байхадаа,“Өөрөө, өөрөө” гээд забдадаг.
Хүндэһөө хүндэ хүнэгтэйХада өөдэ зүдхэхэдэнь,“Туһалһуу” гээ һаа хэн нэгэнэй“Өөрөө, өөрөө” гэдэг лэ.
Орёо задача бодожо ядахадань,Отличник Саян туһалһуу гээ,“Өөрөө бодохоб, саашаа бол” гэжэӨөнтэгшэ Бодум-оол хэлээ ха.
Ород хэлэндэ Алексей Захаров оршуулаа Хүндэ таабари                   Экер-Оол КЕЧИЛ-ООЛБодожо ядана жэшээҮдхэнэ, хубаана,Газаа нүхэд дуудана:“Гаража ерыш”, - гэнэ.
“Намһаа буулгаад абаарай,Наадаял мүнөө”, – гэлдэнэ.
Хүбүүн теэд лэ үсэд даа,Хэшээлээ хэзээшье орхихогүй.
Хүшэгэеэ бүтүүлэн хаагаад,Хүшэлэн үзэбэ номоо.
Хэрэгтэй харюугаа олобо –Хэнһээшье бэрхэл, харыта!
Ород хэлэндэ Юрий Щербак оршуулааАвтор: Галина БАЗАРЖАПОВА-ДАШЕЕВА бэлдэбэФото: 900igr.
netБуряад Улас   фото: Буряадай спортын яаманай гэрэл зураг Буряадай тхэквондодо мэдээжэ нэрэ солотой тамиршад наһатай боложо, тамираа орхёо.
Теэд тэдэниие һэлгэхэ залуу тамиршад үшөө хүрэжэ ерээгүй байна бшуу.
- Олон жэлэй туршада бидэ иимэ бэрхэшээлтэй дайралдаад байгаабди.
Мүнөө жэл залуушуулнай одоошье һайн дүнгүүдые харуулжа эхилбэ.
Энээниие үнгэрһэн мүрысөөнүүд гэршэлнэ, - гэжэ тамиршан, һоригшо Ангелина Пищалкина хэлэнэ.
«Хуушан» тамиршадай дундаһаа ганса Александр Бодров Буряад Уласаа түлөөлнэ.
Тус мүрысөөндэ тэрэ мүнгэн болон хүрэл медальда хүртөө.
8 дахин Ородой чемпион, дэлхэйн абарга болоһон хүн заал һаа диилэхэ байгаа гэжэ мэргэжэлтэд тэмдэглэнэ.
Александр мүнөө үедэ ганса тамиршан бэшэ, тэрэ һоригшоор, Буряадай ГТО тушаалгын талмайн даргаар хүдэлнэ.
Ангелина Пищалкина һоригшоор хүдэлбэшье, доянг дээрэ гаража, илалтануудые туйлаа.
Тэрэ 52 килограммай шэгнүүртэ Кубогта хүртөө.
Даниил Заборских болон Надежда Балдунникова гэгшэд хүрэл медаль абаа.
Хажуугаарнь эмхидхэгдэһэн Ураалай Кубогай мүрысөөндэ Дарья Шелопугина, Ксения Хамаганова, Валерия Милюшина, Вероника Чертенкова, Номина Хандажапова ба Арина Мальцева гэгшэд командна спарринг тулалдаануудта түрүүлжэ гараа.
Гэхэтэй хамта Дарья хубиин тоосоондо 1-дэхи һуури эзэлээ.
- Эгээл эдэмнай Буряадаймнай тхэквондогой ерээдүйн найдал болоно, - гэжэ Ангелина Пищалкина нэмэнэ.
2023 оной февралиин эхиндэ Буряад Уласта Алас Дурна зүгэй федеральна тойрогой чемпионат Улаан-Үдэдэ болохоор хараалагдана.
Буряадай тхэквондогой шэнэ одод тэндэ ялархал бэзэ гээд найдая.
Автор: Борис БАЛДАНОВФото: Буряадай спортын яаманай гэрэл зурагТамир   фото: Александр Махачкеевай архивһаа На кисельных берегахВсе более-менее крупные предприятия столицы Бурятии имели свои базы отдыха.
Ими были усыпаны берега Посольского Сора, Котокели и Щучки.
На этих водоёмах вода прогревается уже в середине июня и, как и сейчас, вал отдыхающих приходился на выходные.
На Котокели у машзавода было большое двухэтажное здание, а у культпросвет училища - обычный деревянный дом.
У техноложки был и есть «Ровесник» в Максимихе, а у культурки - «Ослик» в Энхалуке.
Своим работникам и студентам отдых стоил копейки.
С местными водили дружбу.
«Ослик» (Оздоровительно-спортивный лагерь института культуры)  давал шефские концерты для рыболовецкого колхоза в Энхалуке и в Сухой.
На День рыбака!
А в 80-х и богатые колхозы заимели свои базы отдыха для колхозников – на речках и аршанах.
На многих предприятиях были любительские туристские клубы с пешими походами, восхождениями, сплавами и дайвингом.
Однажды, когда я работал на Стеклозаводе, мы отдыхали нашей бригадой на заводской базе «Жарки».
На  Байкальском прибое.
Выехали сразу после ночной смены (с 24.
00 до 08.
00 утра) на электричке.
С собой взяли инвентарь, еды и водки.
После бессонной ночи тут же вздремнули.
На базе программа была стандартной: купание, волейбол, бадминтон, шашлыки, танцы под магнитофон с играми в «бутылочку» и прочее.
Спиртное употребляли по-разному, кто в меру, а кто нет.
Особенно два  бывших «химика» - зэка.
Как пел Высоцкий: «Меры в женщинах и в пиве он не знал и не хотел».
Они не просыхали все два дня отдыха, и по возвращении уже на работе опохмелились.
В 85-м был принят антиалкогольный закон, и на всём берегу Байкала от Энхалука до Сухой  не стало спиртного.
Чтобы отметить именины, через паром добирались от «Ослика» до райцентра Кабанск.
На попутках!
Тогда личных авто было мало.
А это почти 90 км в одну сторону.
Предстояло ещё прорваться в магазин, который штурмовала толпа, и ехать назад.
Под крышей профсоюзовВ республике существовал организованный внутренний туризм.
По количеству принятых отдыхающих современные цифры не догнали тогдашние показатели, считает Андрей Измайлов, ветеран этой отрасли.
Занималось им профсоюзное предприятие «Турист», с десятком собственных комфортабельных автобусов, гостиницей и рестораном «Баргузин».
Группы туристов из Москвы, Прибалтики и других регионов СССР высаживались в Улан-Удэ и автобусами разъезжались по турбазам «Верхняя Березовка», «Култушная», «Максимиха», «Щучье озеро» и «Котокель».
Однако большинство составляли улан-удэнцы и жители республики.
На самом Байкале турбаз было мало, а из «дикарей» были иркутяне - их западный берег обрывист.
В пик сезона на всём расстоянии от Котокеля до Турки стояли всего две-три машины.
Совершенно пустым был пляж и в Энхалуке.
Сегодня же даже припарковаться негде.
При этом городские буряты, только осваивавшие города, практически не знали прелестей праздного времяпрепровождения на воде и в горах.
Они ездили в деревню к родственникам.
За летними дарами природы, и на сенокос, дабы привезти зимой үүсэ – запас мяса на холодную зиму.
Отсутствовала и сама культура отдыха, ведь нужно уметь занимать себя чтением, играми, экстримом или лёгким флиртом с противоположным полом.
От безделья народ и выпивал.
Помню на Аршане одного председателя колхоза - он днями стоял и не знал, что делать.
Побухал.
Плюнул фигурально на всё и досрочно уехал в деревню.
На туристских базах практиковался активный отдых с походами из Щучки через Хамар-Дабан к Байкалу на Култушную, из Котокели на Святой Нос и т. д.
Культорганизаторы проводили вечеринки, концерты и танцы.
Летом я подрабатывал инструктором по туризму и водил группы в пешие походы.
Например, от Котокеля до Байкала и далее до Турки.
А берег был завален живописными грудами топляка – брёвна, добела отполированные прибоем.
Лес по рекам и Байкалу сплавляли плотами.
И зимой, и летомОднажды повёл в поход латышей, и тогда для меня стало откровением их нескрываемая нелюбовь к СССР, до развала которого оставалось ещё лет семь - восемь.
На Котокели был и маршрут по озеру.
На весельных лодках шли километра три до острова Монахов, осматривали его, отдыхали на пляже и возвращались на базу.
Заядлые рыбаки из отдыхающих оставались на рыбалку.
Улов был богатейший, рыбу солили, вялили и коптили.
Экстрим для туристов начинался, когда внезапно налетал ветер и бросал лодки на крутые пенные волны.
Активный отдых горожан не прерывался и зимой на круглогодичных туристских  базах на Верхней Березовке и Щучке.
Отдыхали в основном за счёт профсоюзов.
Катание на лыжах, коньках и санках с горок, баня с обтиранием в снегу, прогулки по лесу, танцы и конкурсы, бильярд и теннис.
Или слушать, как от мороза ухает и угрожающе покрывается  зигзагами лёд.
Или лечь на прозрачный лёд и вглядываться в завораживающую до жути тёмную бездну…Также плюс лечение - отдыхали на здравницах в Горячинске и Аршане.
Но без  походов.
Этому способствовал и микроклимат на этих курортах.
В Горячинске, пока Байкал зимой не встанет, теплее и мягче, чем в Улан-Удэ.
Весь декабрь там идут снегопады.
На Аршане не так снежно и тепло, но всё же по сравнению с Кыреном это и есть в прямом смысле слова - курорт.
Славились грязями Киран и Кучигер.
«Руссо туристо облико морале»Выездным туризмом занимались «Интурист» и комсомольский «Спутник».
Во всех союзных республиках были молодёжные туристические центры с гостиничными комплексами.
В эти центры и за рубеж «Спутник» отправлял в год до 2 тыс. человек.
Для иностранных туристов Бурятия открылась  только в 1991 году из-за наличия армейской Ставки в Сосновом Бору.
К нам заезжали только граждане братской Монголии.
В 80-х я ездил в Болгарию, путёвку получил от Заиграевского райкома комсомола - половина группы состояла из сельчан.
Молодые, здоровые, идеологически подкованные.
Прошли комсомольский отбор с положительной характеристикой!
В столице погуляли по Красной площади, заглянули в пивную, продолжили в поезде Москва – София.
Заходят в купе два негра, и наш простоватый Андрюха из Бичуры говорит: «Хотите, покажу, как пьют русские? »
Наливает в гранёный стакан водки до края, лихо запрокидывает в горло и тут же вырубается!
Этот же бесславный трюк он показал по приезду югославам на Золотых песках.
Наливает, выпивает, вырубается!
Впредь мы запретили ему эти фокусы.
Чтобы не позорил нас, русских.
Но тут одна наша любвеобильная красотка повадилась пропадать по ночам.
Явно нарушая «руссо туристо облико морале».
Якобы, всю ночь «собирала ракушки у моря на пляже».
Обычно с югославами.
Хотя, может быть, как сознательная комсомолка, укрепляла таким романтическим способом единство социалистического лагеря?
А нас, парней, поразили немки из ГДР своей «открытой сексуальностью» или откровенным бесстыдством.
Высокие белокурые девушки  ничтоже сумняшеся, скинув бикини, со смехом бросались нагишом в Чёрное море!
Мы были в шоке!
Хорошо, что это была братская Болгария, а не ФРГ.
А то был случай, когда русские пошли в баню,  а там обнажённые женщины и мужчины!
Руководитель группы: «Провокация, назад!
Принял совместную баню за публичный дом!
Советские люди были наивны и непорочны.
Особенно мы, представители девственной Сибири.
Порой чувствовали свою глубокую провинциальность.
Вот так познавали мир и делали выводы, часто не в нашу пользу…Автор: Александр МАХАЧКЕЕВФото: Александр Махачкеевай архивһаатүүхэ Мини-футбол Нижегородско можо.
Хүүгэдэй гэрнүүдэй болон интернат-һургуулинуудай дунда заншалта бүхэроссиин фестиваль үнгэргэгдэбэ.
2021 ондо наһанай хоёр бүлэгтэ түрүү һуури эзэлһэн Хэжэнгын  интернат-һургуулиин шабинар энэшье удаа һайн дүн харуулжа шадаа.
2009-2010 онуудта түрэһэн хүбүүдэй бүлэгтэ тэдэ нёдондо жэлэйнгээ амжалта дабтаа.
Эрдэм Степанович Мангатаевай бэлдэһэн хүбүүд Хабаровскын хизаарай, Самарын, Нижегородско болон Эрхүү можонуудай командануудые шүүжэ, чемпионой нэрэ зэргэдэ хүртөө.
Хэжэнгын бартаа хамгаалагша Мэргэн Дондоков эрхим наадагшадай тоодо оролсоо.
2011-2012 онуудай хүбүүдэй дунда Эрхүү можын Усть-Ордагай гимназиин интернадай шабинар 1-дэхи һуури эзэлээ.
Шэрээгэй теннис Самара.
Клубуудай дунда Ородой чемпионадай 2-дохи шата үнгэргэгдэбэ.
Буряадые түлөөлһэн команданууд бэрхэ наадагшад  байһанаа үшөө дахин гэршэлээ.
Эхэнэрнүүдэй “Алтана” команда энэ удаа нэгэшье шүүгдэбэгүй.
34 очко абажа, түрүү һуури эзэлээ.
Эрэшүүлэй “Барис” команда эрхим 5 командын тоодо оролсоно.
Санаар урилдаан Новосибирск.
“Кубок Сибири” гэһэн бүхэроссиин мүрысөөндэ Буряадай тамиршан Антон Дакич шангай 3-дахи һуури спринт урилдаанда эзэлээ.
Бусад мүрысөөнүүдтэ тэрэ 11-дэхи ба 17-дохи һууринуудые эзэлээ.
Гусиноозёрск хотоһоо уг гарбалтай тамиршан иимэ үндэр амжалта анха түрүүшынхиеэ туйлаба гээшэ.
Красногорск.
Ородой Кубогта хүртэхын түлөө мүрысөөнэй 5-дахи шатада Буряадай тамиршад Алиса Жамбалова болон Виктория Невьянцева гэгшэд яһала һайн дүнгүүдые харуулаа.
Спринт урилдаагаар Алиса 8-дахи һуурида гараа, Виктория 17-дохи һуури эзэлээ.
Эндэ Олимпиин наадануудай абарга Наталья Непряева түрүүлээ.
Барилдаан Москва.
Спортын габьяата мастер Елена Егошинагай шангуудта хүртэхын түлөө мүрысөөндэ Буряадай эдир барилдааша басагад шалгараа.
Анастасия Каркина 16 наһа хүрөөдүй тамиршадай дунда чемпион боложо тодороо.
Энэл наһанай бүлэгтэ Ксения Сингеева болон Юмжина Башлеева гэгшэд хүрэл медальнуудаар шагнагдаа.
Красноярск.
Ажалай Герой, СССР-эй габьяата һоригшо Дмитрий Миндиашвилиин дурасхаалай бүхэроссиин мүрысөөн 2-дохиёо эмхидхэгдээ.
Энэ мүрысөөндэ шалгарһан тамиршад “Гран-при “Иван Ярыгин” гэһэн уласхоорондын тулалдаануудта хабаадаха эрхэдэ хүртэнэ.
Буряадай эхэнэрнүүд 6 медальда хүртөө.
БГСХА-гай оюутан Кристина Тамразян чемпион боложо тодороо.
Буряадай эрэшүүл гурбан мүнгэн, хоёр хүрэл медальнуудаар шагнагдаа.
Биатлон Рязань.
“Кубок Содружества” гэһэн уласхоорондын мүрысөөндэ Буряадһаа уг гарбалтай тамиршан Елизавета Каплина  хүрэл медальда хүртөө.
Спринт урилдаанда тэрэ 3-дахи саг харуулаа.
Мүн 12,5 километрэй зайда 4-дэхи дүнтэйгөөр урилдаагаа түгэсхөө.
Автор: Борис БАЛДАНОВтамир  32-дохиёо эмхидхэгдэһэн “Баатар-Дангина” Буряад Уласай байгуулагдаһаар 100 жэлэй ойдо зорюулагдажа, баяр ёһололой ялас гэмэ хэмжээ ябуулгануудай нэгэн боложо үгөө гэхэдэ, алдуу болохогүй.
Уласай уран бэлигтэнэй түб түрүүшын урилдаанһаа мүнөө болотор  энэ хэмжээ ябуулга аргагүй һайнаар эмхидхэнэ гээд хэлэлтэй.
- Буряад Уласай ойн баяртай дашарамдуулжа үнгэргэхэдөө, бүри гоё болгохо гэжэ оролдообди.
Гала-концертые нэгэ бага ондоо маягаар зохёон табиһан байнабди.
Зургаан шэглэлээр Гран-придэ хүртэһэн Баатар хүбүүдтэ, Дангина басагадта тусхай бэлэг бэлдээбди, - гэжэ Уласай уран бэлигтэнэй түбэй захирал Альбина Гомбоева хэлэнэ.
Тусхайлбал, “Хүүгэн Дангина”, “Эдир Дангина” болон “Дангина” басагадта тусхай бэлэг бэлдэгдээ.
Эхэнэрнүүдэй толгойн үнэтэй диадемэ гоёолто мүнгэн дархашан, һиилэгшэ Цыден Цыденов шадамар бэрхээр бүтээгээ.
“Хүүгэн баатар”, “Эдир баатар”, “Баатар” гэһэн номинацинуудта гол шанда хүртэгшэд Андрей Мердыгеевэй бүтээһэн буряад хутага бэлэгүүдые абаа.
Февралиин 5-да үнгэргэгдэһэн шэлэн абалгын шатада Буряад Уласай, Эрхүү можын болон Үбэр Байгалай хизаарай 70 гаран хүбүүд, басагад бэеэ харуулаа.
Оройдоол 24-иинь финальна шатада гаража, Буряад драмын театрай тайзан дээрэ бэлиг шадабарияа харуулһан байна.
Харагшадай һайшаалда хүртэхын түлөө мүрысөөн социальна сүлжээнүүдтэ эмхидхэгдээ.
Хурамхаанай аймагай Николай Дамдиновай нэрэмжэтэ Гааргын һургуулиин шаби Эржена Бадлуева эндэ эрхимлээ.
“Баатар-Дангина” урилдаанда урда жэлнүүдтэ шалгарһан олон хүнүүд ерэжэ, залуу халааниие хаража баярлаа.
2004 ондо “Дангина” болоһон Дулма Сунрапова шүүгшэдэй тоодо байлсажа, туһатай  зүбшэл хабаадагша бүхэндэ үгэһэниинь һайшаалтай.
2019 оной “Баатар” болоһон Амгалан Яндановай арадай дуу бэлэг барихадань, урилдаанда хабаадаһан эдиршүүл хүдэлэнгүй шагнажа байһые тэмдэглэмээр.
Хэдэн жэлэй саанахана “Эдир Баатарай” нэрэ зэргэдэ Зэдын аймагай Дээдэ-Үшөөтын һурагша Хэшэгтэ Балданов хүртөө һэн гээд һануулая.
Энэ удаа тэрэ томо тайзан дээрэ дахин гараа.
7 наһатайхан Буян дүү  хүбүүнтэеэ тэрэ энеэдэтэй багахан зүжэг харуулжа, залаар дүүрэн сугларһан харагшадые бултыень энеэлгээ гэхэдэ, алдуу болохогүй.
2023 ондо Ород гүрэн дотор Багшын болон залан хүтэлэгшын жэл үнгэргэгдэнэ.
Энэ “Баатар-Дангина” урилдаанда хабаадагшадые бэлдэһэн багша бүхэндэ Буряад Уласай Соёлой яаман гарай бэлэгүүдые барюулһаниинь һайшаалтай.
Конкурс заншалта ёһоороо зургаан шэглэлээр эмхидхэгдээ.
Хабаадагша бүхэн нэн түрүүн «Угаа хүндэлэн залгуулая» гэһэн шатада өөр тухайгаа хөөрэжэ үгэһэн байха юм.
Урилдаанда хабаадаһан эгээл эдир хүбүүд, басагад һонирхолтой багахан зүжэгүүдые (сценкэнүүдые) шадамар бэрхээр харуулаа.
Хүбүүдэй дунда “Би бэрхэб! ” гэһэн шата эмхидхэгдээ.
Хатар, дуу, гимнастикын зүйлнүүдые харуулһан хүбүүд олон байгаа.
Захааминай аймагай Санага һууринай 8 наһатай Алдар Дылыков һээр шаалганай мүрысөөнүүдтэ хэдэн дахин амжалта туйлаһан юм.
Буряад драмын театрай тайзан дээрэ Алдар нэгэ минута хүрэхэгүй саг соо гурбан томо һээр хухалжа шадаа.
Урилдаанда хабаадагшад ганса соёлой талаар бэеэ харуулна бэшэ, мүн тамирай шандааһатай байһанаа гэршэлнэ.
Һүүлэй жэлнүүдтэ урилдаанай үедэ арадай спортын наадануудай харалгын һайхан заншал бии болоо.
Энэ удаа хүбүүд “Тэбэг” наадажа туршаа.
Басагад буряад хатараа гүйсэдхөө, “Һаргама толон” гэһэн шатада нюдэ баярлуулма буряад маягтай хубсаһа үмдэжэ харуулаа, хабаадагша бүхэниинь сугларагшадай дура буляагаа.
Эгээл багахан Баатар, ДангинаУрилдаанай эгээл эдир хабаадагшадай дунда Гран-при шанда  хүртэгшэд элирүүлэгдээ.
Финальна шатада орожо шадаһан бүхы хүбүүд, басагадые илагша болгохоор байгаа гээд һанагдана.
“Хүүгэн Баатар” гэһэн нэрэ зэргэдэ Буряадай Үндэһэтэнэй 1-дэхи лицей-интернадай шаби Ардан Актинов гол шанда хүртөө.
Ардан хадаа барилдаашадай гэр бүлын гэшүүн юм.
Леонид таабайнь ганса Түнхэнэй аймагта бэшэ, мүн Буряад орондоо мэдээжэ тамиршан, СССР-эй спортын мастер гээшэ.
Ардан барилдаагаар бэеэ һорино, циркдэ уран нугархай байһанаа харуулна.
Гэхэтэй хамта  хатаржашье, дуулажашье шададаг.
Гитара дээрэ наадажа һурана.
Хэжэнгын аймагай лицейн шаби, 8 наһатай Нарана Балдановада “Хүүгэн Дангина” гэһэн үндэр нэрэ зэргэ олгогдобо.
3-дахи классай шаби һургуулидаа һайнаар һурадаг, дуулаха, хатарха дуратай байһанаа абаһаар лэ мэдүүлнэ һэн.
- Манай номинацида хэн шүүхэ гээшэб гэжэ ехээр хүлеэгээб.
“Хэжэнгэ” гэжэ дуулаад лэ, нюдэмһөөмни баярай нулимса гоожожо эхилээ, Гран-при абааб гэжэ ойлгооб, - гэжэ багахан Нарана урилдаанай дүүрэхэдэ хэлэбэ.
Хэд бэ, эдир Баатар, Дангина?
Ивалгын аймагай Хойтобэе һууринай һургуулиин шаби Евгений Аюшеев “Эдир Баатар” гэжэ тодороо.
Соёлой мэдээжэ  хүдэлмэрилэгшэ, уран зохёолшо Николай Чимитович Шабаевай зээнсэр болохо Евгений хүбүүн 13 наһатай, угаа дамжан ерэһэн талаан бэлигтэй.
Тэрэ соёл урлалда дуратай, тамиршадтай тэмсэхэ хүсэтэй хүбүүн гээшэ.
“Эдир Дангина” гэһэн нэрэ зэргэ 13 наһатай Дари Гомбожаповада олгогдоо.
Дари барилдааша, дууша, хатарша зоноороо суутай Согто-Хангил нютагай дангина юм.
Үбэр Байгалай хизаарай Агын Буряадай тойрогто “Хүүгэн Дангина” болоһон намтартай.
- Яһала һайнаар бэлдээд, заал һаа диилэхэб гээд, Буряад Улас ерээб.
Түрүүшынхиеэ эндэ ерээд байхада, гоёл даа!
7-дохи класста ганса “таба” гэһэн сэгнэлтэ дээрэ һуранаб.
Дуунай, хатарай кружогуудта ябанаб, волейболоор бэеэ һориноб.
Хажуугаарнь хүгжэмэй һургуулида фортепиано дээрэ наададагби, - гэжэ Дари Гомбожапова өөр тухайгаа хөөрэнэ.
Хаанай нэрэтэй ДангинаЗэдын аймаг дотор, түрэл Сагаатай нютагтань Чингисма Мункуевае танихагүй хүн олдохогүй.
Юуб гэхэдэ, нютаг һууринайнгаа болон аймагайнгаа бүхы хэмжээ ябуулгануудта тэрэ хабаадажа, бэеэ харуулһан юм.
Энэ басагамнай мүнөө жэл одоол “Дангина” болохо байха гэжэ Сагаатайн хүнүүдэй уридшалан хэлсэһэниинь зүб байба.
- Хүнүүд абаһаар лэ ямар һонин нэрэтэйбши гэжэ асуудаг.
Намда иимэ нэрэ лама үгэһэн гэжэ түрэлхидни хэлэдэг, - гэжэ Чингисма асуудал табихаһаамни урид хэлэнэ.
Урда жэлнүүдтэ Чингисма Мункуева хэдэн дахин “Баатар-Дангина” урилдаанда хабаадаһан байна.
Финалда ороод лэ, шангай һуури эзэлдэггүй байгаа.
-Заал һаа шангай һуури эзэлхэб гэжэ һанаандамни байгаа.
Гран-при шанда хүртэхэб гэжэ оройдоошье һанаагүйб.
Мүнөө дээрээ үнэншэнэгүйб, баярлаха болихоёошье ойлгоногүйб.
Хэдэн сагай үнгэрхэдэ, мэдэрхэ бэзэб, - гэжэ “Дангинын” мүнгэн титим үмдэһэн илалта туйлагша мэдүүлнэ.
“Эдир Баатарай” ээлжээтэ дабаан2017 ондо үнгэргэгдэһэн “Баатар-Дангина” урилдаанда Захааминай аймагай Дүтэлүүр һууринай 10 наһатай Сультим Гармаев олониие гайхуулжа, “Эдир Баатар” гэһэн нэрэ зэргэдэ хүртөө бэлэй.
6 жэл үнгэрһэнэй удаа Сультим “Баатар” боложо тодороо.
“Эдир Баатар” гэжэ үндэр нэрэ зэргэтэй болоһоноошье ойлгонгүй ябааб.
Харин мүнөө ямар ехэ хүсэ шадал гаргажа, “Баатар” болодог бэ гэжэ мэдэрээб, - гэжэ 16 наһатай Сультим Гармаев тэмдэглэнэ.
Иимэ ехэ амжалта туйлаһандаа, 2023 оной Баатар Татьяна Галсановна Шагдурова багшадаа баярые хүргэнэ.
- Балшар багаһаамни хойшо Татьяна Галсановна намайе дүнгэжэ, тайзан дээрэ бэеэ барижа, дуулажа, хатаруулжа һургаа.
Хэды дүршэлтэй болоһон байбашье, мүнөө тайзан дээрэ гарахадаа, айгаад абааб.
Гансаараа хатаржа үзөөгүйб.
Тиимэһээ хатарай шата эрхимээр дабаһандаа баяртайб, - гэжэ Сультим һанамжаараа хубаалдана.
Мүнөө үедэ Сультим Гармаев Зүүн Сибириин гүрэнэй технологическа дээдэ һургуулида һурана.
“Белый день” гэһэн хатарай ансамблиин гэшүүн юм.
Автор: Борис БАЛДАНОВФото: Борис БалдановБаатар.
Дангина  фото: Гэр бүлын архивһаа - Людмила Ринчиновна, нари үбшэнтэй тэмсэлэй hарын хэмжээндэ нэн түрүүн эмшэдэй талаhаа ямар асуудалда гол анхарал хандуулагданаб?
- Нэн түрүүн  нари үбшэнhɵɵ hэргылэмжын талаар манай ажаhуугшадай мэдэсые дээшэлүүлхэ гэhэн гол зорилго табигдана.
Жэлhээ жэлдэ нари үбшэнтэнэй тоо олошорно.
Февралиин 6-да Буряад Уласай Засагай газарта элүүрые хамгаалгын  сайд Евгения Юрьевна Лудуповагай хүтэлбэри доро тус асуудалаар «Түхэреэн шэрээ» үнгэргэгдэhэн байна.
Тэрэнэй ябуулгада «Би ажаhуунаб», «Амар мэндэ» гэhэн ниитын эмхинүүдэй гэшүүд эдэбхитэйгээр хабаадаhан байна.
«Дүхэриг шэрээгэй» үедэ соносхогдоhон шухала дүнгүүдэй баримта мэдээгээр, Буряад орондо 2021 ондо – 3455, 2022 ондо – 3700 хүн нари үбшэндэ нэрбэгдээ гэжэ тоологдоно.
Нэгэ жэлэй туршада нари үбшэнтэнэй тоо 245 хүнөөр олошороо.
Энэ ушар хорото хабдарай дэлгэржэ байhаниие харуулхаhаа гадна, манай эмшэдэй нари үбшэниие эгээл эхиндэнь танижа элирүүлхэ аргатай болоhониие гэршэлнэ гэжэ онсо тэмдэглэхэнь шухала.
Нари үбшэнэй олон янзануудые эхин шатадань аргалхада, hайнаар эдэгэдэг.
Тиимэhээ хүн бүхэн жэлэй нэгэ дахин заабол эмшэдтэ бэеэ шалгуулжа байха ёhотой.
Бүхэдэлхэйн элүүрые хамгаалгын эмхиин шэнжэлэлгэнүүдээр нари үбшэнгүүдтэ нэрбэгдэhэн ушарнуудай зуунай гушан хубинь үбшэнтэнэй ɵɵрынь hэргылэмжын хүсɵɵр сарагдаха аргатай байгаа.
«Дүхэриг шэрээ» дээрэ элидхэhэн мэргэжэлтэдэй онсо тэмдэглэhээр, хүн бүхэн бэеынгээ  энхэ элүүртэ харюусалгатайгаар хандаха ёhотой.
Тэрээнhээ нэн түрүүн нари үбшэниие эхин шатада элирүүлэн сарахын хэрэг дулдыдадаг.
- Ямар шалтагаануудhаа дулдыдажа, hүүлэй үедэ нари үбшэн ехээр  дэлгэрнэ гээшэб?
- Манай шэнжэлгэнүүдээр нари үбшэнгүүдэй 30 хуби - тамхинай хорото утаанhаа, 20 хуби - үлүү маряатай, тарганhаа нүлɵɵтэй гэжэ элирүүлэгдэhэн.
Россиин ЭССЭ-гэй баримтануудаар  хорото хабдартай үбшэнтэдэй 44 % шуhанай үндэр дарасатай (артериальная гипертензия), 29,7% - үлүү маряатай, тарган бэетэй, 27,7 % - тамхи татадаг.
Манай Буряад Уласта тамхи татадаг зоной тоо халта үсɵɵн, теэд ехэнхинь эхэнэрнүүд.
Саашань үргэлжэлүүлбэл, бэе махабадаараа бага хүдэлɵɵтэй – 38,8%, эдеэ хоолдонь загаhанай ба далайн зүйлнүүдэй дутагдалтай – 36,9%, үлүү ехэ дабhатай эдеэтэй – 49,9% хүнүүд нари үбшэнтэдэй тоодо ороно.
Бүхы Россиин ажаhуугшадай эдеэ хоолдо 41,9% огородой ургамалнууд ба жэмэс дуталдадаг гэжэ эли.
Харин Буряадай ажаhуугшадай 90% ургамалай эдеэгээр үгытэй хоолтой гэжэ элирүүлэгдэhэн.
Тиигээд  Россиин 3,8% хуби ажаhуугшад, харин манай Буряад Уласай 15%(! ) улад зон үлүү ехээр архи уудаг, тэрээнһээ  дулдыдадаг үбшэнтэй гэhэн баримтанууд бии.
- Хорото хабдарай нари үбшэнhɵɵ ямар аргаар бэеэ аршалха тухай туhатай зүбшөөлнүүдээрээ хубаалдыт.
- Уласхоорондын нари үбшэнтэй тэмсэлэй агентство тус үбшэнhɵɵ hэргылэмжын иимэ 12 арга баталhан байна:Тамхинhаа огто арсагты.
Гэр байраяа тамхинай утаагүй байлгахые оролдогты.
Мүн лэ ажал хүдэлмэриингээ газарта тамхи татахые хориhон дүримүүдые дэмжэгты.
Ехээр таргалангүй, дунда зэргын хэмжүүрэй бэетэй байхые оролдогты.
Yдэр бүри бэеэ һоригты, эдэбхитэйгээр хүдэлэгты, ябагаар ябагты.
Бэе махабадаа элүүр энхэ байлгахын тулада долоон хоногой гурбан үдэртэ 20 – 30 минутын туршада эдэбхитэйгээр тамирай упражненинүүдые хэжэ, шуhаяа кислородоор хангахань шухала.
Тэрээнhээ гадуур, долоон хоногой хоёр үдэрынь бэеын булшангуудые шангадхадаг тусхай упражненинүүдые хэдэг байха хэрэгтэй.
Ямар нэгэн шалтагаар тэдэниие хэхэ аргагүй байбал, долоон хоногой табан үдэрынь 30 минутын туршада эршэмтэйгээр алхалха, ябаха, али гэбэл, миин эдэбхитэйгээр хүдэлхэ гэжэ оролдогты. - ядахын сагта ажалдаа нэгэ часай туршада hуугаад хүдэлhэнэй удаа заабол 3-5 минутын туршада амаралтын забhарлал гаргажа, таhалга, коридор соогуур ябагты;   - лифт, экскалаторhаа арсажа, гэшхүүрнүүдээр дээшээ ябагаар ябадаг гуримтай бологты;     -үглɵɵгүүр ажалдаа ошоходоо, автобусhоо 1-2 квартал урид буугаад, хүдэлмэриингээ газарта ябагаар ошогты;   - сүлɵɵтэй сагтаа үхибүүдтэеэ хамта эршэмтэйгээр хүдэлжэ, хүхюутэй наадануудые наадагты.
Мүн лэ гэр байрадаа, хорёо хотодоо, саад огородтоо арга шадалаараа эдэбхитэйгээр хүдэлхэ, ябаха хэрэгтэй;- амаралтын үдэрнүүдтэ гэртээ hуужа байнгүй, газаагуур ябадаг, сэбэр агаарта сэнгэдэг гуримтай болохонь шухала.
Ямаршье наhанай зондо скандинавска ябадал ехэ туhатай;Эдеэ хоолдоо hайн шанарай, бэеын энхэ элүүртэ туhатай диетэ баримталхань шухала:- Овощуудые ба фруктнуудые, бүхэли орооhото ургамалнуудай хоол, бобовые гэдэг (фасоль, чечевицэ) г. м. ехээр эдигты.
Yдэр бүри тон багань 400 г овощ ба фрукт эдихэ хэрэгтэй.
Yнэн дээрээ энэ тиимэшье ехэ бэшэ: нэгэ дунда зэргын яблока 200 - 300 г татадаг ха юм.
Гансал крахмал ехэтэй ургамалай хоол эдихэеэ нарилагты;  - ехэ саахартай, ɵɵхэ тоhотой эдеэ хоолhоо, унданhаа арсагты;          - үйлэдбэри гараhан мяханай хоол ехээр бү эдигты.
Улаан мяха ба ехэ дабhатай хоол барихаяа хизаарлагты.
Yдэр бүри 50г мяха эдихэдэ, колоректальна гэдэг янзын нари үбшэнэй аюул 18% дээшэлдэг;6.
- Эдеэ хоол шанахадаа, мяханай ехэ ɵɵхэтэй талые отолжо хаягты, дүүрэн хангагдалгүй (ненасыщенные) ургамалай тоhо хэрэглэгты.
Тоhон дээрэ шарахын орондо уурал дээрэ шанажа, али гэбэл, духовко соо болгоходо, hураггүй туhатай;
- бүридэлдэнь трансжиры гэжэ хорото зүйлэй ородог үйлэдбэриин эдеэнhээ арсагты;- ɵɵхэ тоhоор дүүрэн хангагдалтай (насыщенные) эдеэ хоол хизаарлагты (ɵɵхэтэй мяхан, сыр, морожено г. м. );- ямаршье янзын архи, пиво уухаяа хизаарлахань шухала.
Нари үбшэнhɵɵ hэргымжэлхын тулада архиин ундануудhаа огто арсабал, ехэ hайн;Халуун наранай элшэ доро удаан бү шаруулагты.
Энэ илангаяа үхибүүдтэ хабаатай.
Наранhаа халхалдаг, аршалдаг элдэб янзын хэрэгсэлнүүдые хэрэглэгты.
Хэмэл загар үгэдэг солярий хоротой нүлɵɵ үзүүлдэг, тэрээнhээ арсахань шухала;Ажал хүдэлмэриингээ газарта элдэб янзын канцерогентэй зүйлнүүдые хэрэглэдэг hаа, болгоомжотойгоор хандагты, аюулгүйе сахилгын бүхы дүримүүдые жэншэдгүй сахигты.
Гэр байра соотнай радон гэжэ радиоактивна газ хэмhээ ехээр сасаржа ороод, ажаhуугшадые элшээрээ сохижо болохо.
Тэрэниие мэдэнгүй байгаад, уушханай нари үбшэндэ нэрбэгдэhэн ушарнууд олон.
Радоной хэмжээе тодорхойлдог юрын аппарадууд байдаг, тэрээгээр гэр байраяа шалгагты.
Эхэнэрнүүдтэ:- үхибүүндээ хүхɵɵ хүхүүлжэ тэнжээhэн эжынэрhээ хүхэнэй нари үбшэнэй  аюул холододог.
Тиимэhээ нарайлhан эхэнэрнүүд бүхы арга шадалаараа нялха хүүгэдээ ɵɵрынгɵɵ hүɵɵр тэнжээхые оролдохо ёhотой.
- Эхэнэрэй бэлгын гормонуудые hэлгэдэг хэмэл гормонууд зарима янзын нари үбшэнгүүдэй шалтагынь болодог гэжэ эли.
Тиимэhээ хэмэл гормонуудаар эмнэлгэдэ болгоомжотойгоор хандагты, хизаарлагты;
Yхибүүдтээ заабол иимэ үбшэнгүүдhээ аршалдаг вакцинануудые табюулагты:- гепатит В (hая түрэhэн нялхануудта);- папилломын вирусhээ (ВПЧ) (басагадуудта);Эмнэлгын газарнуудта эмхидхэгдэдэг нари үбшэнэй скринингын программануудта жэл бүхэндэ хабаадагты.
Тус аргаар нари үбшэнэй үшɵɵ ямаршье шэнжэ тэмдэггүй, эхин шатадаа хүгжэжэ эхилээд байхада тодорхойлдог.
Тэрэнэй хэмжээндэ бүhэтэйшүүл ба эхэнэрнүүд булта гэдэhэ доторой нари үбшэниие, эхэнэрнүүд хүхэнэй ба умайн нари үбшэнгүүдые эртүүр элирүүлжэ, мүр сараагүйгɵɵр эдэгээхэ аргатай.
Тэрэнэй хажуугаар  39-hөө дээшэ наhанай эхэнэрнүүд 2 жэлэй 1 дахин,  50 – hаа дээшэ наhатай эхэнэрнүүд жэл бүхэндэ маммографи гараха   ёhотой.
Мүн лэ бүхы эхэнэрнүүд жэл бүхэндэ гинекологто үзүүлдэг.
45 – hаа дээшэ наhанай бүhэтэйшүүл жэл бүхэндэ ПСА шэнжэлэлгэ гарадаг.
Эхэнэрнүүд хүхэнэйнгээ булшархайнуудые ɵɵhэдɵɵ шэнжэлжэ hурагты.
Эдэ юрын дүримүүдые үдэр бүри сахибал, аймшагтай нари үбшэнhɵɵ бэеэ  хамгаалха аргатайт!
Фото: Гэр бүлын архивһааэмнэлгэ  Когда на Ютубе слушаешь ретро из 60-70-х, музыка уносит в прошлое, выплеснутое в коментах под клипами: «Мурашки по коже, слёзы в глазах, комок в горле!
Много лет назад ребята во дворе пели её под гитару, вспомнились те времена! », «Школа, юность, мечты-слёзы! », «Эх, пионерский лагерь, танцы, первая любовь.
Привет, тебе, Советский Союз!
Ты живёшь в каждом сердце! »
С радиолы «Рекорд» Советскую эстраду я узнал с пластинок, которые мама привозила в нашу деревню в Иркутской области из города.
Песни Вадима Мулермана, Валерия Ободзинского, Аиды Ведищевой, Майи Кристалинской, Нины Бродской, Батыра Закирова и других звёзд крутили на радиоле «Рекорд».
Это были действительно «золотые» голоса и песни.
Певцов уже нет, но их шлягеры: «Есть», «Случайность», «Смешной паренёк», «Беглянка Хабиба», «Как тебя зовут», я слушаю до сих пор на Ютубе.
Из бурятских певцов мы слышали только про Цырена Хоборкова, это было имя нарицательное.
Одного деревенского певуна прозвали в детстве Хоборковым, так до сих пор никто и не знает его настоящего имени.
Но бурятских пластинок тогда не было.
Обходились народными песнями.
Старшее поколение пело их поголовно.
Особенно люблю с тех пор напевную «Приветственную», с которой встречали гостей, и весёлую ёхорную «Чисалотэ, сентер яс! »Взрослые танцы В 60-х в деревенском клубе танцевали под гармошку.
Высокий красавец Коля Павлюк из ссыльных бандеровцев (был даже экс-полицай Милинчук) играл вальс «Дунайские волны», а пары красиво кружились на щербатом полу.
Женщины, конечно, в длинных платьях.
В самом начале 70-х мы поехали в Кутулик на районный Сурхарбан.
Это было событие!
Ехали за 30 км с комфортом в кузове грузовика.
А обычно на Зөөхэйтэ наадан (саламатные ёхора) в соседние деревни ходили пешком, верхом на конях, иногда усевшись по трое или на тракторе (гурьбой на прицепной тележке).
Мотоциклы были ещё редки.
Вечером пошли на взрослые танцы в районный ДК.
В деревне танцевали под пластинки и баян, а здесь играл самодеятельный ВИА.
Наши «старшаки» пошли танцевать, а мы, мелюзга (лет по 10-12), толкались у стенки.
Подчиняясь зову набиравшего силу «основного инстинкта», глазели, разинув рты на девчонок в коротких юбках из ПТУ.
И совершенно сражали наповал ярко накрашенные спелые красотки повзрослее, со свободными манерами и шлейфом манящих духов!
Под занавес музыканты сыграли «вышибаловку», какой-то шлягер, и мы пошли из клуба.
По традиции «старшаки» хотели выплеснуть напряжение и подраться с кем-нибудь.
Но тут подоспел участковый с дружинниками и наш предводитель по кличке Партизан приказал: «Делаем ноги! », и мы свалили во тьму.
Переночевали на чьём-то сеновале, а утром, стуча зубами от холода, пошли на бүхэ барилдаан.
Песни «чётких пацанов» В предместье Улан-Удэ – посёлке Стеклозавода я учился в 43-й школе.
В классе были ещё два бурята и все родом из Алари, в которой ещё до войны уже шли процессы миграции и урбанизации.
Национального вопроса в школе никогда не было.
Мой одноклассник Коля Смирнов (Смирнуха) мастерски исполнял под гитару: «Поспели вишни в саду у дяди Вани».
Тогда такие песни назывались эмигрантскими, уличными, блатными и были в неофициальной моде.
А эта песня была из репертуара Аркаши Северного, звезды раннего советского шансона.
Он не был эмигрантом или диссидентом, но «с лица необщим выраженьем» в той действительности.
Его первый диск: «Король подпольной песни» вышел в США в 1980 г. А в СССР только под финал перестройки в 1989-м появилась его посмертная большая виниловая пластинка фирмы «Мелодия».
Слово «эмигрантское» было для нас, пацанов, чем-то запретным, романтическим и опасным.
Так же как обыденная в предместьях Улан-Удэ криминальная субкультура с кепками бакланками, наколками и анашой.
Словечки типа: «Асо, опочки!
Манера говорить   в классическом стиле гопника:– Слышь, ты откуда?
– С Дивизки.
– Опа!
С Дивизки.
Кого знаешь на Дивизке?
Юрка Андреев, по национальности бурят, был одним из моих друзей.
Звали его «Салават», он носил «бакланку» (хулиганку), имел наколки на пальцах.
Юрка был «чёткий пацан», «не бросал слов на ветер», всегда был преисполнен достоинства, «настроен дерзко и воинственно».
После школы мы пошли с ним на завод.
В лихие 90-е он сел в тюрьму, заболел туберкулёзом и в одночасье умер.
Смирнуха А «Поспели вишни» - это совершенно безобидная песенка.
О дяде Ване, который купает тетю Груню в колхозной бане, а за ними, толкаясь, подглядывают мальчишки.
В бане на Стеколке, между женской и мужской парилками, была дверь с проделанными в ней щелками.
Через них и эмигрантские песни стекольские пацаны узнавали о прелестях взрослой жизни.
Другая любимая песня из «одесского цикла» у Коли была «Мясоедовская»: «Улица, улица, улица родная.
Мясоедовская, милая моя…»
Пел он и раннего Высоцкого.
И как вспоминала одноклассница Нина Сальникова, был таким же взрывным, порывистым и умным как Высоцкий.
Любил астрономию, опыты по химии, фотографию, а дома у него была живая черепашка.
Однажды Смирнуха принёс бутылку портвейна перед уроками, которую мы и распили на задворках школы.
Он учился целоваться с соседкой Лилькой, а женился на однокласснице Шурке.
Во взрослой жизни Коля остался верен себе и жил всегда по-своему, шоферил и пел.
Как тогда, в 70-х. Перед своими одноклассниками и дворовыми друзьями.
Меломан Генка Последний довоенный деревянный барак на Стеколке снесли только к 80-м годам.
В один из них я часто заглядывал к другому однокласснику Генке Корепанову.
Однажды он принёс в школу фотографии битлов, и после уроков мы пошли к нему домой.
Бараки представляли собой длинные строения с общим коридором и комнатами по сторонам.
Отопление было печное, а для дров, обрезков из-под тары с завода были предназначены сараи.
Эти сараи и сами бараки горели с завидной регулярностью.
У Генки стоял фотоувеличитель, бачки для проявки плёнки, красный фонарь, всё необходимое для печати.
Тогда-то я и увидел впервые таинство явления звёзд западного рок-н-ролла в красном свете Генкиного фонаря.
Их он переснимал с западных журналов, которые где-то чудом, как говорили тогда, «доставал».
Это был совершенно другой, красивый и притягательный мир.
«Буржуазная массовая культура! », «Сладко загнивающий Запад!
Только позднее, после 90-х и сегодня, спустя 30 лет после распада СССР, стало отчётливо ясно, что это была «великая иллюзия».
Хотя всё начиналось ещё раньше, когда родилась провидческая фраза: «Сегодня слушает он джаз, а завтра Родину продаст! »А Генка стал настоящим меломаном, собрав солидную фонотеку с рок и поп-музыкой.
В 80-е мы проводили с ним дискотеки в училищах и общагах.
В 90-е он продавал магнитофонные кассеты в киоске на площади Революции, пока цифровизация не накрыла его бизнес…(Продолжение следует)Автор: Александр МАХАЧКЕЕВФото: Из архива Эльвиры Матхановой (Ивановой)Улан-Удэ  фото: pixabay. com Нэгэ нютагайхид Һэмжэн үүлэнэй саагуур, наагуур пассажирска самолёт харбаһан годлидол урагшаа дүүлинэ.
Энээн дотор hyyhaн хүнүүд самолёдой сонхо бүхэнһөө газаа тээшээ шагаажа, орьёл хабсагай хадануудаар хэрэм хэһэн үбгэн буурал Байгал далайн нюруу шэртэнэд.
Тэрэнэй үбгэн буурал гэлсүүлдэгшье һаа, хэтэ мүнхэдөө залуу шарайтай, толотомо тунгалаг уһатай байдагыень, эндэ ябаһан хүнүүд бүгэдөөрэн мэдэнэд.
Байгал шадарайнгаа баялиг дайдые һонирхожо ябаһан гушаад гаран наһанай эхэнэр Толи нуур алдартай түрэһэн нютаг тухайдаа бодолгото боложо, тэрэнэйнгээ домог түүхэ болон орон дэлхэйнь баялигые ойндоо оруулна.
Мүнгэн сагаан дуулгатай Сасата үндэр уула.
Тэрэнгитэ хүбшын оёор зулан урдаһан арюун тунгалаг уһатай Хангил горхон.
Үнгэ бүриин сэсэгээр шэмэгдэһэн нэмжээ тала.
Тайга хүбшэдэнь шандага туулайһаа эхилээд, хандагай буга хүрэтэр зүһэн бүриин ан гүрөөл.
Урдань ан гүрөөл бүри олон байһан гэхэ.
«Урданай шандагад мүнөөнэй шандагадтал адли хилар нюдэтэй, һэтэрхэй уралтайшье хадаа ехэ хүндэрхүү зантай байһан юм», - гэжэ үбгэд, хүгшэд мүнөө энеэлдэгшэ.
Нээрээшье, тиимэ байжа болоо ёһотой.
Сасата үндэрэй ой хүбшэдэ ан агнаха сээртэй, үбэртэнь нангин обоотой, үлэтэй байгаа ха юм.
Тэрэ үеын шандагад үлэдэ табигдаһан үрмэ тоһо эдихэһээ гадна, сэржэмэй архишье уудаг байжа болоо бэшэ юм гү?
Энээнһээ улам тэрэ эхэнэр халта энеэжэрхибэ.
- Жана Санжиевна, юундэ энеэбэт?
Энеэдэн һуралантай юм! - гэжэ хажуудань һууһан нүхэрынь асуугаад, мүн лэ миһэд гэбэ.
Табисын архи уужа һогтоод, хүндэрдэг байжа болоһон шандаган тухай шэбшэжэ ябаһанаа Жанын хэлэжэ үгэхэдэнь, харгынь хани хабһа сээжэеэ эльбэжэ байжа эльгэ хатаба.
- Тэрэшье тэрэ, харин тиихэ сагта гахай баабгай хоёршье баһал хүйхэрнүүд байгаа.
Бодон гахайда уурлahaн баабгай ойн модо орбонтойнь огло татажа абаад: «Гахай, гахай!
Газар хараһан онигор нюдэнэйшни гарашатар сохижорхихоб! » гэжэ хашхархадань, доромжолуулһан гахай тэрэнэй урдаһаа монсогороороо гүйжэ ошодог байгаа.
Теэд омогорхожо байһан баабгай орбонтой модоороо гахайгаа ононгүй, газар шиидамдахадань, үнөөхи гахайнь баабгайнгаа гэдэһэ хаха хадараад гарашадаг байгаа.
Тиихэдэнь баабгай унжашаһан гэдэһэ жүлдэеэ һөөргэнь һабараараа хэжэ байдаг һэн гэхэ.
- Аюур Сагаевич, урданайнгаал хэбээр үргэ аманда бэрхэ байнаш даа!
Энээхэн зуура иигэжэ зохёохоёо хаанаһаа һананаш? - гээд, Жана Санжиевна шангаар энеэбэ.
Һургуулида хамта ябахадаа, шинии шоглоһон үгэнүүдые мүнөөшье һанахадаа, энеэдэһэмни хүрэдэг.
- Һаял һургуулида ябагша һэмди гэжэ һанан гэһээшни, аяар 1955 он болошобол даа.
- Нээрээшье тиимэ.
Сагай түргэн ошохо гээшэнь гайхалтай, - гээд, Жана Санжиевна халта бодолгото болоодхино.
Жана Санжиевна Аюур Сатаевич хоёр Толи нуурай һургуулида долоон жэлдэ хамта һуража гараһан, наһааршье сасуу хоёр байгаа.
Мүнөө Жана Санжиевна Москвагай Дээдэ партийна һургуули дүүргээд, өөрынгөө республика бусажа ябана.
Харин тэрэнэй үүри нүхэр Аюур Сагаевич нютагтаа колхозой түрүүлэгшээр ажалладаг аад, мүнөө Хүдөө ажахын выставкэдэ ошоод, мүн лэ нютагаа бусажа ябана.
Тиибэшье энэ хөөрэлдөөнэй һүүлээр Аюур Сагаевичай толгой соо тон ондоо, хурса үһэтэй заряа шэнги бодол монсогор зандаа орошоод, тэрэнэй уураг тархииень мянган адаалхай үhөөpөө хадхажа, шалаажа захалба.
«Байза, ямархан ухаантайб?
Үлын үрмэ тоһо эдиһэн, сэржэмэй архи ууһан шандаганай хүндэрхүү зан тухай юундэ намда хэлэхэ болооб?
Энэшни нэгэл удхатай байжа болоо.
«Колхозтнай хүнгэхэн аргаар ябажа байна гэжэ дуулаһамни, яагаад ши выставкэдэ орожо ерэбэш? » гэжэ Москвада, самолёдой билет абажа байхадаа, намhaa hypaa һэн.
Харгыдаашье хөөрэлдэхэдөө, ходол орёохоноор, саг үргэлжэ колхоз тухай, түсэб хараа тухай, тоһо, мяханай оруулга тухай асуугаад һаланагүй.
Халаг, хүнэй толгой соохи бодолые бэшэг шэнгеэр зада татаад уншажархидаг шадалтай haa, юун гээшэ һэм!
Иимэл хадань мананда төөриһэн компасгүй пароходой капитан шэнги, бүхэли наһандаа гал хараашалжа ябагдана ха юм даа.
Аюур Сагаевичай барбагар нидхэтэй шарабтар нюдэеэ уйтаруулан, Жана Санжиевна тээшэ хулгайгаар хараад абаха бүринь, толгой соонь шалаатайшье, шapхираатайшье болодог байба.
Теэд Жана Санжиевнагай сэбэрхэн сагаан шарайда һэжэг һанамаар зааханшье тэмдэг үзэгдэнэгүй, харин гэрэлтэй харахан нюдэниинь һанаанда дарагдаһан хүнэй сэдьхэл баясуулмаар тунгалаг булагай уһандал һонорхоншье, зэмэшьегүй шэнги байна.
«Шүдхэр абаашаг! - гэжэ Аюур Сагаевич саашань толгойдоо шэбшэжэ захална.
- Минии хөөрэһэн баабгай гахай хоёр тухай ойлгоо haaнь, бараг лэ заналта хэһэн байхаб.
Гахай гэжэ баһаад, бэедээ найдаһан баабгай ноён өөрөө гэдэһээ хахаршоод байхадаа магад, гэһэн удхатайгаар хэлээб.
Теэд. теэд.
Һэмээхэн Жана Санжиевнагай нюур гэтээд абана.
- Үгы даа.
А-яя-а. Яахадаашье иимэ хуурмаг муу һанал досоогоо түрэдэг болошоо хүн гээшэбиб? »- Жана Санжиевна.
- Шагнажа байнаб, - гээд, Жана Санжиевна Аюур тээшэ эрьежэ, халта миһэд гэнэ.
- Һүүлэй табан жэл соо шамайе хараагүйб.
Шимни улам сэбэрхэн, залуу болошоолши.
Намтай сасуу юм гэжэ минии хүндэ хэлээ һаа, үнэншэхэгүй байха.
- Эрэ хүнэй һайхан ухаандаа юм.
- Эхэнэр хүнэй ухаан һайхандаа юм гэжэ зон хэлсэдэг, - гэжэ Жана Санжиевна тээшэ халта нэнгэн, аргааханаар хэлэхэ зуураа, Аюур Сагаевич уриханаар миһэд гэнэ.
- Эрэ хүнүүд хамаг һайхашааһан юумэеэ эхэнэр хүндэ хабаатай болгоод хэлэдэг ха юм.
- Эхэнэр хүнүүд зориһон, һанаһан тээшээ эрэ хүниие жэрбэдэдэг, - гээд, Жана Санжиевна тээшэ дахин уриханаар харана.
- Тиимэ бэзэ?
Жана Санжиевна Аюурай урдаһаа гэрэлтэйхэн нюдэеэ сэхэ залаад, дуугайханаар хаража һуутараа:- Һэ-э, Аюур. - гэнэ.
- Яагааб? - гээд, Аюур досоогоо һэгшэн, орёо харюу үгэһэндэмни, хөөрэлдэхэеэ һанаа алтай гэжэ дуратайгаар шэхэеэ табяад һууба.
Жана Санжиевна Аюурай нюур сэхэ харан:- Үнөөхи хамар дорохи үүншни үшөө томо болоол.
«Уралдаа үүтэй Аюур! » гэжэ багадашни басагадай хэлэхэдэ, нэгэтэ бархираа бэлэйш.
Багаһаа хойшо хоротойхон ябаһан хүн гээшэ хаш! - гэжэ хэлэхэ зуураа нэгэшье шарайгаа ондоо болгобогүй.
Аюур худалаар энеэхые оролдон, нюураа уршагад гүүлээд, үгэ хэлэбэгүй.
- Тиихэдээ Борбоногые хонинһоонь гаргабаб гэнэ гүш?
Тэрэнииешни эрхим хонишон юм гэжэ дууладаг байгаалби, - гэжэ мүнөө асууха зуураа, Жана Санжиевнагай шэг эрид хубилжа, уршалаагүй сагаан шарай дээрэнь улаа ягаахан толбо бии болоодхибо.
- Һаяхан тогтожо байһан колхозой газар галдаад, һүүлдэнь үшөө тракторыень тэһэлээд, түрмэдэ ороһон Борбоногые үмөөрхэ хүниинь үмөөржэл байг! - гэжэ Аюур түрүүлэгшэ дуугаа шангадхан хэлэхэ зуураа, урагшаа сэхэ хараад, дуугай болошоо һэн.
Жана Санжиевна тэрээнтэй бэшэ үгэшье хөөрэлдэбэгүй.
Харин хори гаран ондо гурбан кубик зүүнхэй залуухан врач эсэгынгээ үбдэг дээрэ наадажа, эрхэлжэ байдагынь, эзэлүүдгүй һанаандань орожо, Жана Санжиевнагай нюдэн дээрэ уһан сугларна.
Сэдьхэлэй үбшэндэ нэрбэгдэжэ, жэл бүри доройто доройтоһоор наһа бараһан эхынь шарай тэрэнэй нюдэндэ зандаханаа харагдажа захалба.
Эхынгээ амиды ябахадаа хэлэһэн үгыень, эсэгынь һүүлэй үдэр тухай хэлэдэгыень Жана Санжиевна эли тодоор ойндоо оруулна.
Тэдэ үгэнүүдынь миин үгэнүүд бэшэ, харин балшар Жанын зүрхэ сэдьхэлдэ мартагдахагүйгөөр хэтэдээ хадуугдаһан үгэнүүд байгаа.
Хүхэ сагаан шарайтай болошоһон эхынгээ туранхай яһан гараараа толгойень эльбэн байжа шэбэнэһыень һанаха бүреэ, зүрхэнэйнь сохидол түргэдэжэ, тэдэ хэлэһэн үгэнүүдынь мүнөө шэхэндэнь дуулдажа байһандал үзэгдэбэ: «1929 ондо, КВЖД-гэй дайнай түлэб дунда, Хуанькоу гэжэ хитад тосхондо тарбаган тахал болобо гээд, медицинскэ хүдэлмэрилэгшэдые солдадуудтайгаар хамта тэндэ эльгээжэ, тахал газаашань тараахагүйень захирһан юм.
Тэрэ тосхонһоо нэгэшье хүниие газаашань гаргахагүй гэһэн захиралта үгтэһэн байгаа.
Аргамжа татажа хэһэн хорёо соо нэгэ сагаан халаадтай хүн өөдэ уруугаа хараашалжа ябаа бэлэй.
Дүтэлөөд ерэхэдээ, шинии эсэгэ Санжи, манай Санжимнай.
Нюдэмни харанхы болоод, юушье һананагүйб.
Ши тиихэдэ нютагтаа һургуулида орохоёо гээгдэһэн байгааш.
Хүгшэн эхэтэеэ байгааш.
Гэнтэ мэдэхэдэмни, шинии эсэгэ намайе аргааханаар оогложо байба.
Үгэ хэлэхэ гэхэдээ, минии хоолой гарабагүй.
Минии Санжын нам тээшэ нэгэ алхахатайнь хамта: «Зогсо! » гэһэн буутай харуулшанай абяан соностоо һэн.
«Санжи-а, Санжимни!
Эндээ һуужа бай!
Би сагтаа ерэхэб! » - гээд, отрядай командирта гүйдэлөөрөө ошоо бэлэйб.
(Үргэлжэлэлынь хожом гараха).
Фото: pixabay.
comБуряад УласДаширабдан Батожабай  фото: pinterest. es Би сомонойнгоо буудалда наранай дээрэ гаратар унтаад hэрибэб.
Онгорхой сонхоорни Ононой голой сэнгэлиг уhанай үнэртэй hэбшээн үлеэхэдэжэ, газаа үхибүүд шууялдан наадана.
Буудалай зохидхон “люкс” таhалгада хүрин модон ороной сагаан бүдhөө үбhэ ногооной үнэр анхилхадал гэнэ.
Ороной хажуудахи набтархан шэрээ дээрэ халуун сабатай сай, мойhотой айрhа, зөөхэй асаржа табяад, буудалайхин намайе ехэл хүндэлhэн хэбэртэй байба.
Юрэ манайхин хэблэл, сониной сэдхүүлшэдые хүндэлжэ угтадаг зантай агша.
Энээндэ муу юумэн юун байхаб даа.
Тиигээдшье олон жэл түрэhэн нютагаа ерээгүй намайе һайнаар угтаха гэжэ оролдоо юм бэзэ.
Арбаад жэлэй урда ерэhэнhээ хойшо дахин ерэхэ сүлөө болонгүй, мүнөө хүрэжэ ерэбэ ха юмбиб.
Наhанай ахихада, нютагай hанагдахань аргагүйл зүб юм ха даа.
Гурба-дүрбэн жэлэй урда түрэhэн нютагайнгаа уула уhые зүүдэлжэ хоноһонойнгоо һүүлээр, багынгаа ябадалые эльгэлэн hанадаг болонхойб.
Хүнэй жаргалай дээдэ зэргэдэ хүнэй бага наhанай дурасхал байдаг юм гэжэ Достоевский hэн гү, али ондоо хэн нэгэн хэлээ бэлэй.
Хото газарай үймөөндэ уйдажа бухиндаадшье бэшэ, юрэ дээрээ, наhанайнгаа наранай хэлтыхэдэ, түрэhэн нютаг хүн бүхэндэ hанагдадаг бэзэ даа.
Тиигээд лэ амаралтынгаа болоходо, зорюута нютагаа эрьежэ ерэhэмни энэ.
Нютагыемни һануулдаг баhа нэгэ ушар тухай хэлээ hаа, гушаад жэлэй саанаһаа эхи абаад, сэдьхэл зүрхэндэмни уяатай ябадаг нэгэ хүн бии юм.
Тэрэмни Хулан гээшэл даа.
Хуланиие хамагай hүүлдэ хараhанhаамни хойшо арбаад жэл үнгэршөө.
Хэды жэлэй урда шара Самба наhа дүүрэжэ, Хуланай бэлбэhэн эхэнэр болоhыень дуулаад, үри хүүгэдгүй хүн яахадажа байна хаб даа гэжэ hанаагаа зобоогшо hэм.
Хуланиие эдир наһанаймни инаг нүхэр гэжэ hанахадаа, сэдьхэл соомни ирагуу hайхан уняар мананай татагдаһандал болоод, тэрэ аяар холын уняар манан соо Хуланай дүрэ зураг гэрэлтэн туяархадал гээд, аргаахан зэдэлһэн хүгжэм дуунай аялгатай ниилэшэһэндэл болодог.
Хулан бэлбэhэн эхэнэр болобо гээд, хани болохо наhаншье үнгэрөө, сүлөө забшье гэжэ байхагүй.
Гэхэдээ шэг шарайень хаража, залуу наһанайнгаа ябадал тухай дурсажа, дулааханаар хөөрэлдэбэл, сэдьхэл һанаан тэгшэржэ, гутарал, гансаардалгаhаа холодохо мэтээр hанагдана.
Тиигээдшье түрүүшын инаг хайра дураниие, хожомой сагта амидаралай далай соо үзэгдэһэн үлзы жаргалтай ушаралнуудые, алдуутай, эндүүтэй ябадалнуудаа, гай гасаланайнгаа эхи захыень зосоогоо багтаагаад ябаһан хүн дүтэ һанагдаха хани нүхэртэеэ хубаалдаха, дурсажа һанаха хүсэлтэй ябадаг.
Би таhалгынгаа саб сагаан хана шэртэн, тамхияа hорожо, энэ мэтые бодожо хэбтэтэрни, хүн аргаахан үүдэ тоншобо.
- Орогты, - гэхэдэмни, үүдэн аалиханаар онгойжо, анган татаhан ногоон торгон дэгэлтэй үндэр боро басаган ербэдэhээр орожо ерээд:- Ахай, танай морин бэлэн болобо, - гэбэ.
Би гайхажа:- Минии морин гэнэ гүш?
Бишни модо унаhан. – гэхэдэмни, басаган энеэбхилбэ.
- Эжы танда мори эльгээгээ.
- Эжышни хэн бэ?
- Хулан.
- Хулан? – гээд, hуга харайн бодоходомни, басаган нэгэ багахан бэшэг гартамни барюулаад, эшэhэн юумэдэл, түргэн гаража ябашаба.
“Сампил, hайн ябана гүш?
Шамайе уржадэр ерээ гэжэ дуулааб.
Би басагантаяа мори эльгээбэб.
Үдэ багта гол дээрэ ошоорой.
Нөөхи газараа мартаагүй бэзэш даа?
Би тэндэ ошоод хүлеэжэ байхаб”, - гэжэ ехэл ханалгатайханаар бэшэhэн байба.
“Ай, бурхан! ”- гэжэ би дуу алдабаб.
Хулан намайе мартаагүй юм байна.
Аяар гушан жэлэй урда, Ононой гараса дээрэ бүхэли үдэртөө hаатажа, инагай дулаахан үгэеэ хэлсэн, ерээдүйнгөө ябадал тухай мүрөөдэжэ hууhанаа мартаагүй, намайе миин лэ гэртэ ороод гарашана аа гү гэhэндэл, тэрэл газартаа уулзажа, залуугайнгаа ябадал тухай дурсажа хөөрэлдэе гэhэн байба ха юм.
Бишье түргэн хубсалаад, газаа гарахадамни, нариихан боро алаг морин хоройн hаднагhаа уяатай хазаар даража байба.
Хуушаншье hаа, hайхан эмээл тохоотой.
Гушан жэлэй саана Хуланай тохожо ябаһан эмээл мүн байба.
Боржогон ура шэмэгтэй, набтархан бүүргэтэй, уужам hуудалтай, элэжэ шарлаhан яhан хяратай, угалзань холторhон ногоон арhан гүльмэтэй энэ эмээл тон дүтөөр намда һанагдаба.
Юумэн гээшэ жэгтэйл байна даа.
Гушан жэлэй урда Хуланай мориндоо тоходог гоёлойнь эмээл шэб шэнэхэн зандаа байба.
Хүн нэгэ эмээл гушан жэл соо тохожо ябана.
Гэхэдээ эд эзэн хоёрынь элээ, муудаа ха даа гэжэ hанагдабагүй.
Тиимэ олон жэлэй үнгэрһэн хойно энэ эмээл тэрэл зандаа, бата бэхи шэгээ алдангүй байна ха юм.
Эдир залуу наhандаа дахинаа эрьежэ ошоходомни, hаад болохо юумэн байхагүй мэтээр намда һанагдаад: “Юушье үршөөнгүй элээдэг сагай хугасаае халташье hаань хумижархи аргыень олодог һаа! ” – гэжэ бодохотоймни зэргэ бэе сэдьхэлни хүнгэн болоходол гээд, Хуланай эльгээһэн мориндо мордожо, Ононой гараса тээшээ гүйлгэбэб.
Онон голни!
Эдир залуу наһандамни дура сэдьхэлыемни буляаһан Онон голни!
Онон голтоёо хаа-яаханшье hаань уулзажа ушаржа байха болзортой байһайб гэжэ үе- үе болоод лэ, намда һанагдадаг.
Гансал гоё hайханаараашье бэшэ, ямар бэ даа нэгэ арюун тунгалаг амисхаалаараа хүнэй зүрхэн соогуур мэлмэрэн урдаад, сэдьхэлэй гутажа гуниглаһан, гансаардаһан үе сагта зөөлэхэнөөр даа уянгалан эгшэглээд: “Хүнэй хүбүүн, ши hанажа hарбайха нютагтай, уhатай хүнши,” - гэжэ шэбэнэн хэлэһэндэл болодог юм.
Онон голни!
Наймадугаар hарын сэл ногоон шугы соогуур хотиролдон, нугаралдан, сэлмэг тэнгэриин һаруул үнгэ наранай туяа шэнгээһээр, намдууханаар харьялан урдана.
Бидэнэрэй багада саашаа- наашаа ябаһан зоной таhардаггүй байhан гараса дээрэ мори малай мүр харагданагүй.
Харин хоёр талынь эрьенүүд дээгүүр машина тракторай мүрнүүд аржылдана.
Иигэжэ голой гараса хүрэтэрөө, мүнөө сагай түмэр сахаригай мүрнүүдтэ дарагдашадаг юм байна.
Гушан жэлэй урда Хулан бидэ хоёр шара Самбын гүйгөөшэ моридые хүтэлэнхэй энэл гараса дээрэ hаатажа, hөөргэ уруугаа таhалгаряагүйгөөр һүндэлһэн зоной замһаа холохон, хүнэй нюдэнһөө далда газар бэдэржэ һуугаа бэлэйбди.
Мүнөө би тэрэ газараа алдангүй, сэхэ оложо ерэбэб.
Гол гараад, таамаг шэг бариһаар мойhоной эшэ, бургааhан соогуур ябажа ерэхэдэмни, Хулан намһаа урид болзоото газартаа ерэhэн басагандал ербэдэжэ:- Ши алдангүй олоод ерэбэлши, - гэhээр, альган соохоноо түүhэн хэды монсогор мойhо намда hарбайгаад:- Мойhо эдииш даа, - гээд, юундэшьеб буруу харашаба.
Би мойhоной жэмэс амандаа хээд, Хуланай гарhаань барижа:- Шимни hайн гүш даа? – гэхэдэмни:- Һайн? - гээд, Хуланай нам тээшэ эрьехэдэнь, тунгалаг борохон нюдэндэнь үлэ мэдэгхэн нёлбоhон сэлcэгэнэбэ.
Нугалаадаhаниинь арилаагүй хүхэ торгон дэгэл дээрэ нариихан ногоон дурдам бүhэ оройжо, үзүүрыень ташаандаа зангидаад, хуушан түхэлэй шляпа үмдэhэниинь залуугайнь дүрэ түхэлые hануулна.
Тэрэ жэлэй нааданда үмдэжэ ябаhандаал аб адлихан улаан сабхи, торгон оймhотойень адаглаадхибаб.
Иихэдээ гушан жэл үнгэрөөгүй гээшэ гү?
Мойhоной гашуубтар хангал, шубуудай жэргээн, Ононой харьялан урдаха - тэрэл зандаа.
Хулан гэрэлэй хухара тудама хаб хара үhэтэй hэн.
Үhэеэ, магнайгаа даруулан татажа hамнаад, пулаадаа зангидажа боогоод ябагша бэлэй.
Тэрэ жэлэй нааданда улаан дурдам пулаад зангидажа боогоод ябаhыень элихэнээр hананаб.
Мүнөө хуушан түхэлэй шляпа үмдэhэниинь ехэ зохидоор тааранхай.
Нюдэнэйнь буланда уршалаагай бии болоһониинь аргагүйл юм бэзэ.
Һаншагынь бууралтаагүйшье hаа, шарабтар үнгэтэй болонхой.
Доржо СУЛЬТИМОВ буряадшалба(Үргэлжэлэлынь удаадахи дугаарта)РанееХулан бидэ хоёрАвтор: Сэнгын ЭрдэниФото: pinterest. esуран зохёолБуряад Улас   фото: Гэр бүлын архивһаа - Байгша оной ноябриин 2-то «Россельхозцентр» гэжэ хүдɵɵ ажахын эмхиин байгуулагдаhаар тэбхэр 15 жэл тэмдэглэгдэбэ.
Энэ сагай хугасаа соо танай хүтэлбэрилдэг түб ямар амжалтануудые туйлааб?
Ямар бэрхэшээлнүүдые гаталнаб?
- 2012 ондо Россиин хүдɵɵ ажахын хоёр албаниие - үрэhэ хүрэнгын инспекци ба ургамалнуудые хамгаалгын станци – нэгэдүүлэн хамтаруулжа, «Россельхозцентр» гэhэн шэнэ hалбари бии болоhон түүхэтэй.
«Тад ондоо үүргэтэй албануудые ниилүүлхэдэ, ямар аша үрэтэй байхаб? » - гэhэн асуудал түрүүшээр hанаа зобоодог hэн.
Эгээл «үбшэнтэй» хэмжээнүүдэй нэгэн гэбэл, ажалшадай тоо хаhажа хороолго.
Хамтаруулгын эхиндэ 166 ажалшад байгаад, мүнɵɵ 79 хүн үлэhэн.
Энэ асуудалые ехэ «үбшэнгүйгɵɵр» үнгэргэхын тула оролдоо hэмди.
Манай албанай гол үүргэ – тарилгын ургамалнуудай үрэhэ хүрэнгын шанар шэнжые тодорхойлжо, үбшэнгүүдые элирүүлжэ, тэдэниие  хорото шумуулнуудhаа, үрмэдэhэ ногоонhоо аршалалга.
Энэ талаар эрдэмэй шэнэ аргануудые нэбтэрүүлхэнь маша шухала.
Тэрэнэй хажуугаар манай мэргэжэлтэд 10-аад жэлэй туршада ябуулhан туйлай ехэ хүдэлмэриин ашаар «суданай ногоон» гэжэ тарилгын шэнэ ургаса бии болгоhон габьяатай.
Энэ Африкаhаа үндэhэ гарбалтай ургамал манай хүйтэн уларилтай байгаалиин байдалда дадхаагдажа, мүнɵɵ бүхы Буряад Уласhаа гадна Үбэр Байгалай хизаарай, Монголой дэбисхэрнүүдээр үргэнɵɵр таригдадаг болоhон.
Витаминуудаар ба минералнуудаар тусгаар баян «суданай ногоон»   малай эрхим тэжээл хоол болодог.
Олон малшадай онсо тэмдэглэhээр, 2016-2017 онуудай ган гасуурта, үлэнхэ жэлнүүдтэ «суданай ногооной» ашаар hүрэг малаа хосороонгүй, ядамаргүй хэсүү сагые гаталhан.
Ушарынь гэхэдэ, тус ногоон ямаршье ган гасуурhаа ба үлүү шииг нойтонhоо айдаггүй, жэлэй туршада хэдэн дахин сэсэглэжэ, баян ургаса үгэхэ аргатай.
«Суданай ногоогоор» малай тэжээлэй үбhэн нɵɵсэлэгдэхэhɵɵ гадуур силос, сенаж үйлэдбэрилэгдэдэг.
Манай түбэй үшɵɵ нэгэ омогорхол – тритикале гэжэ шэнэ ургамал.
Энэ шэниисын ба хара таряанай гибрид бата бүхэ, ехэ шэрхи шанартай, сагай уларилай аашануудhаа айдаггүй.
Хододоо баян ургаса үгэжэ, таряаниинь малай эрхим hайн хоол байхаhаа гадна, хилээмэнэй үйлэдбэрилгэдэ үргэнɵɵр хэрэглэгдэдэг.
Гансал дутагдалынь гэхэдэ, талханиинь няалдаса багатай hэн тула гансал хоёрдохи сортын хара хилээмэн болгогдохо аргатай.
Тиигэбэшье  диетическэ эдеэ хоолдо ехэ сэнтэй зүйл гээд үндэрɵɵр сэгнэгдэдэг.
Буряад Уласай хүдɵɵгэй ажахынуудаар тритикалын таряалангуудай дэбисхэрнүүд  жэлhээ жэлдэ үргэдхэгдэнэ.
Һүүлэй гурбан жэлдэ манай түб бадайруулдаг бодосгүй (безнаркотический) конопля гэжэ ургамал тарижа, дэлгэрүүлэлгын шэнжэлэлгэнүүдые ябуулна.
Энээнhээ урагша тус ургамалые полициин харалга доро тусхай газарнуудаар ургуулдаг гуримтай байhан.
Мүнɵɵ гүрэнэй шэнэ хууляар  бадайруулдаг бодосгүй конопля хүн бүхэн хаа-хаанагүй ямаршье газарта ургуулха эрхэтэй.
Тус ургамал хүнэй ажабайдалда айхабтар ехэ аша туhатай.
Тэрэнэй бата бүхэ, нугархай hолоомоор 300 гаран элдэб янзын ооhор мушхамалнууд, тулам хайрсагууд г. м. хэрэгсэлнүүд үйлэдбэрилэгдэдэг.
Урдань далайн онгосонуудай далбаганууд бүтээгдэдэг байhан түүхэтэй.
Конопля илангаяа хүршэ Хитадта сэгнэгдэдэг.
Тэндэ коноплягай тоhоор элдэб янзын хоморой ба үнэтэй сэнтэй эм домуудые үйлэдбэрилдэг заншалтай.
Мүнɵɵ дээрээ конопля ургуулгын туршалганууд урагшагүйдɵɵд байна.
Манай шэнжэлhэн Россиин дунда талын дэбисхэртэ ургуулдаг конопля Буряадай уларилда таарахагүй байшоо.
- Намжил Бадмаевич, танай түб Монгол гүрэнтэй ба Үбэр Байгалай хизаарай ажахынуудтай бүхэ холбоо барисаатайгаар хүдэлдэг.
Та «Үбэр Байгалай хизаарай урда аша габьяагай түлɵɵ» гэhэн медаляар шагнагдаhан байнат.
-  Манай гол ажаябуулганууд Буряад Уластаа зорюулагдадаг.
Хажуугаарнь бидэ олон жэлэй туршада эдэ регионуудай, илангаяа Агын Буряадай тойрогой ажахынуудаар   буряад сортын шэниисэ ургуулха ажал аша үрэтэйгɵɵр ябуулаабди.
Мүн лэ «суданай ногоон» ба тритикале таряан урагшатайгаар нэбтэрүүлэгдэhэн байна.
Түрэл нютагайнгаа  үндэр шагналда хүртэhэндɵɵ ехэ баяртайб.
- Гэр бүлэ тухайгаа хɵɵрыт.
- Би Үбэр Байгалай хизаарай Петровск-Забайкальскын аймагай «Улаан Туяа» гэhэн нютагта тоонтотойб.
Ганса эжын ганса хүбүүн байhан ушараар нагаса абамни намайе хүмүүжүүлhэн заяатай.
Нагаса абамни 1915 ондо  Петровскын заводой түмэр харгын деподо  локомотивай машинистын туhалагшаар ороhон намтартай.
Уданшьегүй нэгэдэхи дайнда татагдажа, Украинын фронтдо дайлалдаhан.
Тэндэ «Белая Церковь» гэжэ хотодо аймшагтай халдабарита тиф үбшэндэ нэрбэгдээд, арай шамай амиды үлэhэн золтой.
Тэрэ үедэ тус үбшэндэ дайруулһан хүнүүдэй оройдоол  0,5 % зон эдэгэдэг байhан гэжэ эли.
Госпитальhоо гараад, олон түмэн бэрхэшээлнүүдые дабажа, одоошье нютагаа бусажа ерэхэдэнь, сагаантанай армиин атаман Семёнов сэрэгтэ таталга эхилhэн гэдэг.
Нагаса абамни хатуу шэрүүн сагайнгаа эрхээр дахин сэрэгэй албанда мордожо, 4 жэлэй туршада сагаантанай армиин 1-дэхи ородой – азиин полкын оршуулагшаар алба гараhан түүхэтэй.
Ород, буряад-монгол, баргут, хитад хэлэнүүдhээ оршуулдаг hэн ха.
Саашадаа бүхы наhан соогоо нагаса абамни Сагаан хааниие, сэрэгые магтажа, намайешье тиимэ хараа бодолтойгоор хүмүүжүүлhэн юм.
Yшɵɵ үнэн сэхэ ябадалтай, hанаhан хүсэлɵɵ заабол бэелүүлхэ сүхэршэгүй зоригтой байха тухай hургаалнуудынь эдир минии зүрхэ сэдьхэлдэ бүхɵɵр хадуугдажа, бүхы наhанайм харгые гэрэлтүүлдэг.
Нагаса абымни ахань мүн лэ ехэ эрдэмтэй хүн байhан.
Тэрэ үшɵɵ Октябриин Хубисхалай урда тээ Казань хотын университет дүүргээд, Петровскын заводто юрист адвокадай тушаалда хүдэлдэг байhан гэжэ мэдэдэгбди.
Би Улаан -Yдэ хотодо хүдɵɵ ажахын дээдэ hургуули түгэсхɵɵд, бүхы хуби заяагаа агроном мэргэжэлээрээ холбоотой тушаалнуудта хүдэлнэб.
- Yхибүүдтнай хүдɵɵ ажахын мэргэжэл шэлэhэн гү?
- Yгы.
Ехэ басагамни Австрали гүрэндэ Мельбурн хотын  университедэй хэлэ бэшэгэй таhагта hуража дүүргэhэн.
Англи хэлэнэй багшаар хүдэлдэг.
Бага басаган Германиин Дармштадт хотын  техническэ университедтэ «графический дизайнер» мэргэжэлээр hурадаг.
Yшɵɵ нэгэ басагамни Калифорниин университедтэ hуралсалай грант шүүгээ һэн, теэд hурахаяа ошоогүй.
Хүүгэдни булта грантнуудые шүүгээд, hуралсалаа ɵɵhэдɵɵ хангадаг.
- Та сүлɵɵтэй сагтаа ямар юумэндэ абьяас hонирхолоо зорюулха дуратайбта?
- Моридто дуратайб.
Мори урилдаанууд минии тон ехэ hонирхол татадаг.
Yшɵɵ би таряанай сэсэглэхые hайхашаан хаража, сэдьхэлээ ханадагби.
Бэрхэтэй  сагта эртэ үглɵɵгɵɵр бодожо, сэсэглэhэн таряалангуудай дундуур ябан сэнгэхэдэ, хүндэ бодолнууд ба уй гашуудалтай мэдэрэлнүүд дэгдэжэ, ёhото жаргалтай хүн байhанаа ойлгодогби.
Yшɵɵ сэсэглэhэн бадма-лёнхобо сэсэгые хараха ехэ хүсэлтэйб.
Тэрэнэй тула Хальмагай Улас, Алас Дурна, али гэбэл, Астрахань хото ошохо хэрэгтэй.
- Манай Буряад орондо бадма-лёнхобо сэсэгые хэмэл аргаар ургуулха арга бии гү?
- Харамтай, теэд арга байхагүй.
Бусадhаа онсо илгаатай  сэсэг ха юм даа.
Муухай газарай тогтомол үжэhэн уhан соо ургажа, аргагүй гоёор  hалбардаг гайхамшагта сэсэг…-Һайн даа!
Автор: Баярма БАТОРОВАФото: Гэр бүлын архивһаахүдөө ажахы   фото: vk. com                                Чингис хаанай алтан ташуурТэмүүжэнэй, ерээдүйн Чингис хаанай,  Цонжон Болдог  гэhэн газарта Хүхэ Мүнхэ Тэнгэриhээ үршɵɵгдэhэн алтан ташуур олоhон тухай «Монголой нюуса тобшо» соо хэлэгдэдэг.
Тэрэнь агууехэ хаанай  найдамтай hахюуhаниинь боложо, hүр жабхаланта илалтануудайнь hүлдэ тэмдэгээр суурхаhан домогтой.
Чингис хаан ташууртаяа хэзээдэшье хахасадаггүй байhан.
«Юртэмсые доhолгогшо» хаанай булад мэтэ хатуу шанга засаг түрэ тогтоожо, улад түмэнɵɵрɵɵ зонхилhон түүхын ба хахад дэлхэйе эзэмдэhэн ушарайнь таабари алтан ташуурайнь эди шэдитэ хүсэн соо оршодог гэжэ хэлэгдэдэг.
Чингис хаан гансал хүршэ Түбэдые эзэмдээгүй гэжэ мэдээжэ.
Тэрэ ушар мүн лэ алтан ташууртайнь холбоотой.
Саhата орондо добтолжо ошохо замдаа хаан ташуураа газарта унагаажархиhан байгаа.
Хажуудань ябаhан сэрэгшэдэй тэрэнииень бодхоохоёо забдахадань, Чингис хаан: «Байг, байг! », - гээд, тогтооhон түүхэтэй.
Тиигээд тойроод хараашалhанай удаа иигэжэ хэлэhэн байгаа ха: «Энэ билтарма баян газар.
Минии халта найгалзаад хүдэлхэдэ, ташуурни унашаба.
Хурмаста Тэнгэри тогтоожо байна.
Энэ орон дээдын ехэ аршалалтай».
Тиигээд Чингис хаан сэрэгтэеэ hɵɵргɵɵ бусаhан түүхэтэй.
Энээн тухай хизаар ороноо шэнжэлэгшэ Батор Чимитдоржиной «Ташуур – засаг хуулиин ба амжалта туйлалтануудай hүлдэ тэмдэг» гэhэн найруулга соо тодорхойгоор бэшэгдэhэн.
БАРОН УНГЕРНЫН ТАШУУРОктябриин хубисхалай удаа эрхэтэнэй дайнай үедэ «Дайнай Сагаан хаан» - барон Унгерн мүн лэ ташууртаяа огто хахасадаггүй байhан.
Тэрэ айхабтар шадамар бэрхээр, ёhото уран урлалай зэргэдэ ташуураа хэрэглэдэг hэн ха.
Дайн байлдаануудай үедэ дайсадай толгойнууд руу үхэсэ сохижо унаагадаг байhан түүхэтэй.
Барон Унгернын хүтэлбэрилдэг Азиин мориной дивизидэ ташуур хүсэтэй хатуу засагай, шанга журамай hүлдэ тэмдэгээр тахигдадаг байhан.
Генералай хажуудахи сэрэгэй зонхилогшо ноёд булта ташуурнуудтай байжа, тэрээгээрээ журам эбдэгшэдые хэhээхын хажуугаар дайсадые хайрагүйгɵɵр хюдадаг байhан түүхэтэй.
МОНГОЛ СЭРЭГЭЙ ТАШУУР         Мүнɵɵнэй Монголой армида ташуур мүн лэ хүндэтэй hуури эзэлдэг.
Тэндэхи тусхай үүргэтэй түрүү сэрэгэй  тэмдэг, үндэhэн заншалта сэрэгэй hүлдэтэ зэбсэг  ба омогорхолынь болоhон.
Монгол сэрэгшэдэй ташуур нэгэ метр утатай, хулhан барюултай, хорёод сантиметр тухай нариихан арhан hуртай байдаг.
Зарим ушарнуудта барюул соонь туулган шудхагдажа, ехэ хүсэтэй ба hүрɵɵтэй зэбсэг болодог нюусатай юм.
Сэрэгэй hайндэртэ жагсаалнуудай үедэ монгол сэрэгшэд ташуурнуудаа гаргажа, ёhото уран hайханай, hүрɵɵтэ хүсэнэй жабхаланта үзэсхэлэн харуулдаг.
Тэрэнь бүхы дэлхэйгээр суурхаhан япон самурайнуудай, хитад каратистнуудай гайхамшагта дүрэ шадабариhаа дорогүй hонирхолтой, гайхуулан hаргаадаг.
Буряад-монгол ташуур бусад арадуудай ташуурнуудhаа онсо илгардаг.
Тэрэнэй нэгэ үзүүртэ луугай, нүгɵɵ таладань мориной тархинууд hиилэгдэжэ, эшэ барюулынь тусхай, түмэр мэтэ хатуу модоор урлагдадаг гуримтай.
Урдань ехэнхидээ кизил гэhэн модон хэрэглэгдэдэг байhан.
Толгойлогшо Цыденовэй ташуурБуряад Уласай Толгойлогшо Алексей Цыденовтэ мүн лэ ташуур бэлэглэгдэhэн.
Уран зураашадай холбооной гэшүүн Зандан Дугаров Соёлой зүблэлэй хуралдаанай үедэ Толгойлогшодо hүлдэтэ бэлэг барюулhан байна.
Тэрэнь Алексей Цыденовэй шэнэ тушаалда томилогдоhоной ушарта дашарамдуулагдан, бүхы зохёохы холбоонуудай зүгhɵɵ барюулагдаа һэн.
Ташуурай хажуугаар А. Цыденовтэ сагаан нефрит шулуугаар бүтээгдэhэн тɵɵлэй зурагтай хадаг хүндэтэйгɵɵр залагдаhан.
ТАШУУР - ХYСЭТЭЙ ҺАХЮУҺАН                          Урдын буряадууд гэр байраяа ада баршадhаа аршалхын тула hэеы гэрэйнгээ үүдэнэй зүүн талада ташуур үлгэдэг гуримтай байhан.
Али гэбэл, гэнтэ хээрэ талада хонохо болоо hаа, толгой дороо ташуураа дэрлээд унтахада, ямаршье муу хии юумэнүүд, альбан шүдхэрнүүд хорлохогүй, муу зүнтэй зүүдэн үзэгдэхэгүй гэжэ манай элинсэгүүд этигэдэг байhан.
Ташуур бүhэтэй хүнэй ба эхэнэрэй гээд илгардаг.
Бүhэтэйшүүлэй ташуур ута ба бүдүүн барюултай, эхэнэрэйхи – нарин ба богонихон байдаг.
Хүнэй hахюуhан болохо үүргэтэй ташуурые Дамдин Дорлиг бурханай тахилтай дарханда захижа бүтээлгэдэг.
Захижа бүтээлгэhэн гү, али гэбэл, худалдажа абаhан ташуураа нэн түрүүн  адис санзайгаар утаха хэрэгтэй.
Удаань тэрээнээ толгойдоо, хоёр гартаа ба бэедээ халта няажа хүргэхэнь шухала.
Тиигэжэ хүн hахюуhан-ташуураа заяа hүнэhэнтэеэ холбожо, ɵɵрын болгоно гэhэн удхатай юм.
Ташуур эзэнээ хамаг муу муухайhаа, бузар буртагhаа, хорлолhоо аршалдаг ехэ хүсэтэй hахюуhан.
Ада баршадые саража hалгаад, орондонь алишье талаар амжалта туйлалтануудые, илалтануудые, буян хэшэг, эд зɵɵри, баялиг татажа үршɵɵхэ эди шэдитэй.
Ажал хүдэлмэри урагшатай болодог, үндэр тушаалай, засаг түрын зонхилогшын hуурида хүсэлтэй хүнүүдтэ туhалдаг.
Мүн лэ бэеын элүүр энхэдэ туhатай.
ТАШУУРАА МАГТАГТЫ!
«Хутага бүлюудэhэн хүн мяха эдихэ, хэлээ бүлюудэhэн хүн ташуур эдихэ», - гэжэ дэмы хэлэгдэдэггүй.
Табан мянган жэлтэй hахюуhан эди шэдитэй, нангин убадистай!
Тэрээндэ үнэн зүрхэнhɵɵ шүтэжэ, арюун газарта хадагалжа, үргэлжэ утажа, арюудхажа байхань маша шухала.
Газарта, шала дээгүүр хаяад, дээгүүрнь алхаха, гэшхэхэнь огто хорюултай!
Бусадай нюдэнhɵɵ далда газарта хадагалха хэрэгтэй.
Мүн лэ ташуураа бусадай гарта, тэрэнэй тоодо дүтын түрэлхидэйшье, үхибүүдэйшье гарта барюулхань хорюултай.
Гэрэйнгээ үүдэнэй зүүн талада үлгэхэдэ болохо, али гэбэл, авто-унаа соогоо, эхэнэрнүүдтэ - сүүмхэ соогоо абаад ябахада hайн.
Мүн лэ ажалайнгаа таhагта хадагалаад байхада болохо.
Yе-үе болоод, ташуураа гаргаад, гартаа барижа байлгаха, гоёшоохо, магтаха хэрэгтэй.
Удаань нэгэ хэды дахин тойроод, агаар «сабшажа» шабхадахань шухала.
Тиихэдэ hахюуhантнай  таниие хүреэлhэн хии байдалай элшэ энергидэ хүрэжэ тодорхойлоод, аршалха үүргэеэ ябуулжа эхилхэ.
Элитэ заарин бɵɵ, уран зохёолшо Светлана Махабадаровагай хэлэhээр, гэр байрадатнай хоротой, муу сэдьхэлтэй хүнэй ороод гараhанай удаа, али гэбэл, ямаршье хэрэлдээ арсалдаанай hүүлээр, хүндэ үбшэ зоболонгой үедэ, муу байдалай тогтоходо, ташуураараа гэр соогуураа нара зүб ябаад шабхадахада, ехэ туhатай.
Тиихэдээ дээрэhээ доошонь шабхадан: «Уйтай байдалай долги үгы хэнэб! », удаань хажуу тээшэнь (зүүн талаhаа баруун руу) шабхадан: «Тааруугүй юумые таhа татанаб! » - гэдэг заншалтай.
Автор: Баярма БАТОРОВАФото: vk. comарадай ёһо заншал   Буряад Yнэнюбилей100 жэл   фото: из архива Баира Бальжирова Баира Гвибаловича Бальжирова представлять не нужно.
Его знает вся республика как медика, крупного политического и общественного деятеля.
Все последние годы он активно занимается темой сохранения малых сёл и развитием фермерства.
При этом Баир Гвибалович подводит глубокую теоретическую базу с позиций практика, ученого и государственника.
Его изыскания, опыт, рассказы о бурятских фермерах получили высокую оценку во всероссийском масштабе и не случайно вошли (в авторском изложении) отдельной главой в книгу «Фермерству в России быть» (2019) известного экономиста Владимира Башмачникова.
А кроме того, органично представлены в документальном фильме оскароносного режиссёра Никиты Михалкова «Своя земля» (2014).
После выхода фильма и книги прошло не так много времени, но время и дальнейший опыт развития фермерства подтверждают правоту идей Бальжирова…
- Баир Гвибалович, тема демографии крайне сложная, но о ней говорит Президент.
Он оценивает демографическую ситуацию, как критическую.
Как исправлять демографическую ситуацию в регионах России?
Реалистична ли идея «сбережения народа» для Сибири и Дальнего Востока посредством сохранения малых сёл?
- Главная задача государства – стабилизация, а затем увеличение численности населения страны.
Эту сложнейшую демографическую проблему можно решить только через возрождение российского села и сельского уклада жизни.
Известно, что для простого воспроизводства населения необходимо, чтобы около половины женщин имели трех и более детей.
Городские семьи редко решаются на рождение более двух детей.
В то же время почти 90 процентов семей, имеющих трех и более детей, живут в селах.
Очень важно то, что именно в условиях малого села формируется сельский уклад жизни, который является естественной, а потому фундаментальной основой традиционной большой многодетной российской семьи.
Именно село – хранилище народного духа, кладезь народных традиций.
Дело абсолютно реальное, а выбора нет.
Если Россия не сможет сохранить малые села, то у нее нет будущего, потому что городское население не обеспечивает даже простого воспроизводства.
Еще раз повторю, по нашим данным подавляющее большинство семей, имеющих более двух детей, проживают в сельской местности.
- «Материнский капитал» и другие меры материального стимулирования рождаемости не решат проблему?
- «Монетарные» подходы не всесильны, хотя в российских условиях все денежные формы поддержки многодетности семей полезны.
Изучение мирового и российского опыта показывает, что фундаментальной основой многодетности семей является уклад жизни.
Предложение развивать, восстанавливать, взращивать крестьянскую систему ведения хозяйства найдет понимание у людей как в селе, так и в городе.
- Но причем всё-таки крестьянская система хозяйствования и демография?
- Село имеет свою собственную, только ей присущую миссию.
Именно село, деревня являются хранилищем народного духа, народной культуры, крестьянской, фермерской формы ведения домашнего хозяйства,  сельского уклада жизни.
Крестьянская система хозяйствования, сельский уклад жизни являются естественной, а потому фундаментальной основой многодетности семей.
В крестьянской, сельской семье трудовой процесс и воспитание гармонично соединяются, дети вырастают здоровыми и трудолюбивыми.
- Баир Гвибалович, за сохранение малых сёл боролись уже в 80-х годах, при СССР.
Например, в Заиграевском районе поддерживали Арбижил, Добо-Енхор и ряд других мелких поселений.
- И тогда, и сегодня было понятно, что развитие пастбищного скотоводства – основа животноводства в Бурятии, невозможно без них.
Советское село в основном обеспечивало страну основными продуктами питания.
При этом плановая совхозно-колхозная система сельского хозяйства страдала низкой эффективностью, что вынуждало завозить пшеницу из-за границы.
В село, в ее социальную инфраструктуру, вкладывались большие ресурсы, сельское хозяйство дотировалось.
В результате село выглядело вполне благополучным.
Об этом помнят люди старшего поколения.
Но сегодня нет такой тотальной поддержки села со стороны государства.
Поэтому часть населения ищет счастья в городах, а другая активная часть переселяется  на заимки - хутора, гурты и фермы, где удобнее хозяйствовать.
В результате образовалось более двух тысяч сверхмалых населенных пунктов, в которых работают и живут фермерские семьи.
Эти простые люди, жители Бурятии имеют реальный опыт создания сверхмалых поселений, по существу, без специальной государственной поддержки, т. е. без дополнительных расходов бюджета.
- Однако  многие фермеры получили и продолжают получать грантовую поддержку от Минсельхоза республики.
- Безусловно.
Государство не бросает их на произвол судьбы.
Оказывает финансовую, консультационную и информационную помощь.
Надо признать, что объемы поддержки явно недостаточны.
Они ведут свои хозяйства экономически выгодно.
В этом проявляется многое: это традиции, навыки, знания, успешность.
К тому же ныне действующие цены на продукцию, особенно животноводческую обеспечивают приемлемую рентабельность для фермерских хозяйств.
В результате фермерская семья имеет возможность самостоятельно решать свои проблемы, планировать развитие своего хозяйства.
Поэтому многие фермерские семьи, выехавшие на хутора, живут в благоустроенных домах, можно сказать, коттеджах, где есть все жизненно важные системы, в т. ч. интернет.
Они используют современные достижения техники, устройства автономной энергетики.
Это явление носит, скажу, массовый характер.
Это реальная инновация.
- Баир Гвибалович, сегодня Россия стала мировым лидером по производству и экспорту зерна, рапса и других сельскохозяйственных культур…
- В целом, конечно, агропромышленный комплекс встал на ноги.
Дело в том, что в сельском хозяйстве некоторые виды деятельности легко поддаются механизации и автоматизации.
Например,  растениеводство.
Один тракторист-механизатор-оператор и не нужны работники.
Это индустриальный тип производства, который абсолютно не влияет на состояние села.
В этой сфере и процветают агроолигархи.
Они получают почти 98 % того, что направляется на сельское хозяйство.
При этом они используют импортные семена, животных, оборудование, технику, технологии, но сами при этом хотят кушать экологически чистые фермерские продукты.
- То есть крупные, вертикально интегрированные агрохолдинги, по-вашему, не способствуют «сбережению народа», стратегической цели России?
- Нет, по моему глубокому убеждению.
Только люди – сибиряки являются главным ресурсом нашей республики.
Их умение жить малым числом на большой территории можно и нужно считать фактором конкурентоспособности.
Они показывают, что малые села, в том числе микропоселения могут быть эффективными и социально, и экономически, и геополитически.
Развитию этого движения  содействовала республиканская программа «Развитие малых сел».
Для того чтобы любить сибирское село, нужно там родиться, другим же это кажется чем-то убогим, отсталым, что не имеет никакого будущего в 21 веке.
То, что делают наши фермеры – создают своими силами микро поселения, является трудовым подвигом.
В других регионах этого нет.
Наши фермеры благодаря пастбищному ведению хозяйства делают большое государственное дело.
Гурты, заимки, хутора имеют геополитическое значение!
- Баир Гвибалович, выходит, они формируют оптимальную для Сибири систему расселения?
- Конечно, а главное, они по своей воле работают для своего блага, блага своей семьи.
Они - реальные хозяева своего дела, своей судьбы.
Автор: Александр МАХАЧКЕЕВФото: из архива Баира БальжироваБаир Бальжиров  Хэдэн мянгаад толгой морин – эрдэниин түбэрөөтэй баян дэлгэр «Yльдэргэ» нютагай «Жаа Зээрдэ» гэжэ буряад үүлтэрэй морин Санкт – Петербург хотодо үнгэргэгдэhэн «Краса аборигенов – 2020» гэhэн виртуальна үзэсхэлэнгэй мүрысөөндэ илажа гараад, бүхы Росси дотор суурхаhан солотой.
Алдар суута ажахын бэлигтэй залуу хүтэлбэрилэгшэ Булат Цырендоржиевич Будажанаев 2017 ондо «Буряадай түрүү хүнүүд» гэhэн хүндэтэ нэрэ зэргэдэ хүртэhэн.
Буряад ороной түрүү ажахынуудай нэгэн мүнөө ямар байдалда үбэлжөөндөө орохоёо бэлдэнэб?
Энэ асуудалаар Булат БУДАЖАНАЕВТА хандабабди.
- Булат Цырендоржиевич, байгша ондо танай ажахыда ургаса хуряалга хэр зэргэ хэмжээндэ үнгэрөөб?
- Ургаса тон муу бэшэ.
Ядамаггүй үбэлжэхөөр орооhо таряан ба малай тэжээл хуряагдажа абтаа.
Тиигэбэшье, бороо хурагүй, ган гасууртай жэл болоhон ушараар үнгэрэгшэ жэлтэй сасуулбал, hураггүй доогуур хэмжээнэй ургаса абтаhан байна.
Хэрэгтэй ургаса таряанай 100 хубиhаа 80 хуби нөөсэлэгдэжэ хадагалагдаа гэжэ тоологдоно.
- Шииг бороогүй, ган гасуурта жэлдэ ямар янзын огородой эдеэн, али гэбэл, таримал үбhэ ногоон эгээл эрхимээр ургажа баярлуу- лааб?
- Хара орооhон ба шэниисын хоорондохи холимол «тритикале» гэжэ шэнэ янзын таримал ургаса hайн ургаhан байна.
Мүн лэ манай нютагта hая таригдажа эхилhэн ган гасуурhаа айдаггүй «судаанай үбhэн» гээд ургажа, ажахыемнай дээшэнь татаба ха юм.
- Мянгаад толгой хүлэг моридтнай үбэлжөөндөө зөөгөө гү, хүйтэнэй сагые ядамаггүй үнгэргэхөөр бэлэн гү?
- Үргэлжэ нэмжыhэн элдин талын үргэн руу зуhаландаа зөөдэг заншалтайбди.
Тиигээд октябрь hарада hууриндаа дүтэ бусажа, нютагайнгаа талмайнуудые тойрон бэлшэжэ үбэлжэдэг.
2017-2019 онуудта манай ажахыда уласхоорондын зэргэтэй «Адуунай найр» баяр ёhололой оршондо үнгэргөөбди.
Тэндэ Буряад Уласай, Үбэр Байгалай хизаарай, Монголой, Хитадай Yбэр Монголой эрхим гүйгөөшэ хүлэг морид хабаадажа, ёhото hайндэрнүүд болоо hэн даа.
Теэд hүүлэй жэлнүүдтэ пандемиин дэлгэрhэн ушараар «Адуунай найр» эмхидхэхэ аргагүй болоhомнай шаналалтай.
Мүнөө эгээл шухалань - үүлтэртэ малайнгаа тоо хороонгүй, сахин үдхэлгэ болоно.
- Булат Цырендоржиевич, үнгэр- жэ байhан жэлдэ танай ажахыда ямар бэрхэшээлнүүд ушарааб?
- Yдэр бүриин юрэнхы бэрхэ- шээлнүүд hанаа зобоодог.
Мүнөө сагта шэнгэн түлишэ - солярка, бензин үнэтэй боложо, тэрээнтэй хамта мяханаймнай сэн бодоно бшуу гэхэ мэтэ.
- Гарахаяа байhан жэлдэ ямар шэнэ түсэбүүдые бэелүүлхэ хүсэл- тэйбта?
- Мүнөөнэй орёо сагта ехэ түсэ- бүүдые урдаа табихань буруу.
Эгээл шухала асуудалнууд гэбэл, мүнөө байhан адуу малайнгаа тоо үсөөрүүлэнгүй, орооhо таряагаа, үбhэ тэжээлээ саг болзор соонь hайн үрэ дүнтэйгөөр хуряажа абалган болоно.
Yүлтэртэ малаа саашань hай- наар үдхэжэ, ургаса таряагаа хохи- долгүйгөөр ургуулхын тулада, хүдөө ажахын эрдэмтэдтэй нягта холбоо- тойгоор хүдэлхые оролдодогбди.
Манай Буряад Уласай эрдэмтэн Намжил Мардваев, Үбэр Байгалай хизаарай ветеринариин эрдэм-шэнжэлэлгын институдай мэргэжэлтэд бидэндэ ехэ туhаламжа үзүүлдэг.
- Ажахынгаа эрхим ажалшадые нэрлыт.
- Эндэ hая үнгэргэгдэhэн Буряадай Засагай газарай хүдөө ажахын үрэ дүнгүүдэй зүблөөн дээрэ манай ажахын олон мэргэжэлтэд элдэб янзын ба хэмжээнэй шангуудта хүртэжэ урмашуулагдаа, тэдэнэй тоодо - механизаторнууд Жаргал Дашиев ба Александр Климов, ахамад бухгалтер Галина Будажанаева, бухгалтер Наталья Хаптаганова, мал адуулагшад Бадмадоржо Гомбожапов ба Баир Раднаев.
Автор: Баярма БАТОРОВА  Бэлигтэй багшанар бэлигтэй шабинартай байдаг гү?
Минии эгэшэ З. Б. Туртуевагай шаби Баир Буянтуевтай уншагшадаа танилсуулаа һэмди.
Энэ удаа ажамидаралай үзэгдэлнүүд тухай дүрбэн мүртэй шүлэгүүдые бэшэжэ турша гэһэмни, хүүгэдтэ зорюулһан хөөрхэн зохёолнуудые эльгээгээл.
Далияа сэлин, дэгдэн ябыш даа, шүлэгшэн табисууртай Баирнай!
Борбилоо Бууса тоонтые тойроһонборо бүмбэгэр борбилоонуудХоёр гэрэй хоорондохоб жэбээ хэлсэнэд.
Гулабхаа Үнгэ бүриин зүһэтэйүбэл, зунай байратай,Үгэлэн гүнгэнэн хөөрөөгөөүдэр бүхэнөө баранхай.
Сэсэг Тала дайдын шэмэгторгон залаа сэсэг -Наранай охин туяаданайдал нэмээһэн хэшэгхэн.
Харгы Энэ наһанай буянай харгы -эхэ, эсэгын жаргалай хэшэг.
Эхин харгы эсэгэһээ эхилдэг,эжын сагаан сэдьхэлһээ түрэдэг.
Һолонго Хура бороогой һүүлээрхангай тайгын оройгоорХанилан нарантай нүхэсэһэнхалуун дуранай һолонго.
Хуһан Сагаан дэгэлээ үмдэнхэй,сагай һэлгээндэ гоёнхой,Ногоон набшаһан зүүдхэлтэйналайжа жаргаһан хуһахан.
Хулганаа Адхын шэнээн бэетэй,айл бүхэндэ байратай,Арбай таряан эдеэтэйарьяатан миисгэй дайсантай.
Үхэр Хоёр дарагар эбэртэйхото хорёогой хатан эреэгшэн. һүн далайн билтаруулһанБурхадай хэшэгэй дархан.
Тахяа Тообор, тообор алхамтай,тоншожо эдеэлдэг табилантай,Үүрэй хираа алдангүй,үдэрөө угтадаг заншалтай.
Дальбараа Даахин дороһоо ургажа,далияа сэлин дэгдэхэл.
Дайдын хүгжэм зэдэлүүлжэ,дэгдэн ниидэжэ жаргахал.
Баир Буянтевай эмжэгэн даа, һая нара хараһан, гэхэ зуура нараар билтарһан шүлэгүүдтэй эндэ танилсагты:​«Уран шүлэг эзэеэ дуудан һэреэдэг. »Автор: Галина БАЗАРЖАПОВА-ДАШЕЕВА бэлдэбэБуряад Улас   фото: azarovskiy. livejournal. com Тоонто нютаг тухайнь дурсалгануудhаа, рассказуудhаа, шүлэгүүдhээ тэрэнэй балшар бага наhанай гайхамшагта орон үзэгдөөдхихэ.
Эндэл уран зохёол мүндэлдэг ха юм!
Хүн зоной ажаhуудаг ба ажал хэдэг газарта.
Уран зохёолдо ами үгэдэг эшэ үндэhэниинь – арадай байдал ба ажал, заншалнууд ба ёhо заршам.
Цырен-Базар Бадмаевай зохёолнууд соо буряад ёhо заншалнууд элихэнээр харагдана.
Жэшээ болгожо, «Эрэ хүн» шүлэгыень хараад үзэе: Манай нютагта мориндо мордодог заахануудаар…Мориндо абам нэгэтэ багадам мордохуулаад:- Эрэ хүн гээшэш, - гээ hэн шэрүүнээр.
Эрэ хүн гээшэньшье оройдоол… табатай байгаа.
Тэсхэгэр зээрдэ унуулжа,ташуурдажа ябуулба.
Тэрэньшье урагшаа шуумгайхатар табилуулба.
Моринойнгоо дэлhэнhээ шанга гэгшээр адханхайб…Мэлмэрэн хоер нюдэмни дүүрэтэрээ уhатанхай.
Угаашье айhанhаа уhатаагүйлхоёр нюдэмни…
Зүб даа, тиимэл байгаа.
Малшадай арайхан хүлдэ ороhон хүүгэд мори унажа hураад, удангүй моринтоёо нэгэ амин болонхой, талые дүүрэн табжаганаса хатаруулдаг hэн.
Иигэжэ үхибүүн наhанайнгаа алтанхан саг тухай поэт hонирхолтойгоор хөөрэнэ бшуу.
Олон уншагшадтаа, илангаяа балшархан хүүгэдтэ, тэдээндэ үзэгдөөгүй шэнэ, өөрынгөө юртэмсэ нээнэл даа.
Москвагай Серёжа хүбүүнэй Будамшуугай ороноор аяншалhан тухай уншахада hонин.
Серёжын нюдөөр болон бодол hанамжануудаарнь арадай заншалнууд болон тоонто нютаг тухайгаа автор ехэ ульгамаар хөөрэнэ.
Уншагша геройтой хамта жэргэмэлэй хонгёо дуу шагнаhан мэтэ, эгээл түрүүшынхиеэ hэеы гэр руу ороно, мори унана, хони хайшална, шагай наадана…
Энэ туужа мүнөөшье, хото тосхонгуудта үндыhэн хүүгэдэй оостойхон хүдөө гарадаг болоhон сагта, мал танихагүй, харажашье үзөөгүй зондо удха шанараа алдаагүй гэхээр.
Сугтаа hураhан нүхэдэйнь дурсалгануудаар поэт ёhото нүүдэлшэн, бэеэр томо, аалин даруу, томоотой янзын хүн байгаа…Цырен-Базар Бадмаев 1928 оной февралиин 1-дэ Үбэр Байгалай хизаарай Агын Буряадай тойрогой Сагаан-Шулуутай нютагта түрэһэн.
Зугаалайн һургуулиин наймадахи класс дүүргээд, Агын багшанарай училищида орожо, тэрэнээ амжалтатайгаар дүүргээ һэн.
Тэндэ һураһанайнгаа һүүлээр Д. Банзаровай нэрэмжэтэ Буряадай гүрэнэй багшанарай дээдэ һургуулида орожо, ород хэлэ бэшэгэй факультедтэ һуража ябахадаа, шүлэгүүд, шүүмжэлэлэй рецензи болон статьянуудые «Буряад үнэн» сониндо ходо толилуулдаг һэн.
Тиимэһээ дээдэ һургуули дүүргэмсээрнь, Буряадай Уран зохёолшодой холбоон Цырен-Базар Бадмаевые Москвагай М. Горькиин нэрэмжэтэ Литературна институт эльгээһэн юм.
Тэрэнээ 1953 ондо амжалтатай дүүргэжэ, нютагаа бусаад, «Буряад-Монголой комсомолец» сониндо, республикын Соёлой яаманда, Х. Намсараевай нэрэмжэтэ Буряадай гүрэнэй драмын театрай литературна талые даагшаар, «Байгал» сэдхүүлэй ахамад редакторай орлогшоор, Буряадай номой хэблэлэй ахамад редактораар, Буряадай Соёлой яаманай арадай уран бүтээлэй, соёл болбосоролой, эрдэм шэнжэлэлгын методическа түбэй ахамад редактораар хүдэлһэн.
Оюутан ябахадаа, 1952 ондо Буряадай номой хэблэлдэ «Үглөөнэй наран» гэжэ шүлэгүүдэйнгээ түрүүшын ном гаргуулһан юм.
Тэрэ гэһээр поэт олон тоото шүлэгүүдэй, оршуулгын, прозын ном хэблээ.
1969 ондо Цырен-Базар Бадмаевай «Шэлэгдэмэл шүлэгүүд» хэблэгдээ.
Үхибүүдтэ зорюулжа, олон номуудые гарганхай.
«Мэхэтэй морин» гэжэ шүлэгүүдэйнь оршуулгын түрүүшын ном 1956 ондо Москвада хэблэгдээ һэн, тэрээнһээ хойшо «Детская литература», «Малыш», «Молодая гвардия», «Советская Россия» хэблэлнүүдтэ арбан номынь, тиихэдэ Эрхүүгэй, Шэтын, Свердловскын, Новосибирскын хэблэлнүүдтэшье гараһан юм.
Ц-Б. Бадмаев хүүхэлдэйн театрта зорюулжа, пьесэнүүдые бэшэһэн.
«Улаан малгайта - ухамай Тархай» гэжэ эүжэгынь РСФСР-эй Соёлой яаманай дипломдо хүртэнхэй.
Уран зохёолшо оршуулгын ажалда баһал ехэ хубитаяа оруулһан.
Тэрэнэй оршуулһан В. Шекспирэй, С. Маршагай, А. Твардовскиин, К. Тренёвой, итальян уран зохёолшо Джанни Родариин, монгол авторнуудай С. Удвал, Д. Тарва, Д. Содномдоржын номууд Буряадай номой хэблэлдэ гараһан юм.
Буряадай ахамад зохёолшо Дамба Дашинимаевай «Туламтай шоно» гэжэ ном ород хэлэн дээрэ оршуулаа.
«Һасаран Линховоин дуулана» болон «Бидэ Байгалай саана ажаһуунабди» гэһэн баримтата хоёр кинофильмын сценариие бэшэлсээ һэн.
Гушаад дуунуудай үгын автор юм.
Поэдэй «Натагар шарахан Санжидмаа», «Сэлэнгын баруугаар», «Улаан-Үдэ» гэхэ мэтэ дуунуудынь олоной дунда мэдээжэ болонхой.
Һүүлэй үедэ сэсэрлигэй хүүгэдтэ туһаламжа болохо «Барбаадай» гэжэ шэнэ ном хэблэлдэ бэлдэжэ гаргаһан намтартай.
Дарима Базарова,Ц. Жамцараногой нэрэмжэтэ Агын тойрогой номой сангаймэдээсэлэй таhагай ахамад библиотекарьФото: azarovskiy. livejournal. comуран зохёолшод   фото: Буряадай Шатарай федерациин гэрэл зураг - Спортдо дуратайшуулые шатаршаднай 2022 ондо яһала баярлуулһан байна.
Нэгэ хэдыень һануулжа үгыт.
- Урдаа хараха тамиршан гэхэдэ, уласхоорондын гроссмейстер Жамсаран Цыдыпов болоно.
Үнгэрһэн жэлдэ Ородой командна чемпионадта мүнгэн медальда хүртөө.
Жэлэй түгэсхэлдэ түргэн шатараар болон блиц-наадануудаар Ородой чемпионадта мүнгэн ба хүрэл медальнуудые абажа шадаа.
«Уласхоорондын хэмжээнэй мастер» гэһэн хүндэтэ нэрэ зэргэ 15-тай Эрдэм Хубукшановта олгогдоо.
Үнгэрһэн жэлдэ тэрэ гроссмейстерэй нэрэдэ түрүүшын алхам хээ.
Мүнөө Эрдэм 1 баллтай, үшөө гурбан балл абабал, гроссмейстершье боложо магадгүй.
Ургажа ябаа залуу халаамнай һайн дүнгүүдые туйлаа.
Ородой чемпионадта дүрбэн тамиршаднай шангай һууринуудые эзэлээ.
Роман Сымбелов, Номина Дармаева болон Эрдэм Хубукшанов гэгшэд тэндэ чемпионууд боложо тодороо, мүнгэн медаль Софья Унгаева абаа.
Иигэжэ аяар 6 түлөөлэгшэднай Ородой суглуулагдамал командын бүридэлдэ оруулагдажа, уласхоорондын мүры- сөөндэ хабаадаа.
Түргэн шатараар болон блиц-нааданда Буряадаймнай эдиршүүл дүрбэн медаль абажа шадаа.
Тамерлан Чындыгыр Номина Дармаева хоёр түрүүлжэ гараа.
Сойжина Комиссарова мүнгэн медаляар шагнагдаа.
Ноябрь һарада Алас Дурна зүгэй чемпионадта эдир шатаршаднай 34 медальтай гэртээ бусаа.
10 гаран хүн 2023 оной Ородой чемпионадта хабаадаха эрхэдэ хүртэһэн байна.
Федерациимнай тоосооной ехэ суглаанда Буряад Уласай Толгойлогшо Алексей Самбуевич Цыденов, Засагай газарай гэшүүд, яамануудай сайдууд, Арадай Хуралай һунгамалнууд хабаадажа, манай амжалтануудай баяртай хубаалдаа.
Шатаршадые һайхан үгэнүүдээр амаршалаа.
- Шатар наада хүн зоной дунда хүгжөөлгын талаар ямар ажал хэгдээб?
- «Шатар - һургуулида» гэһэн бүхэроссиин түсэлдэ оролсожо шадаһандаа баяртайбди.
Энээнэй ашаар һуралсалай гуламтануудта шатар наадаха хэрэгсэлнүүд тараагдаа.
Энэ түсэлые бэелүүлжэ байһан багшанарай дунда тусхай урилдаа эмхидхэжэ, бүхы хабаадагшадые урмашуулха гэжэ оролдообди.
Түрүүлһэн багшанарнай һайн шангуудта хүртөө.
Хурамхаанай аймагай эдир шатаршад эндэ шалгаржа, Сочи хотодо эмхидхэгдэһэн бүхэроссиин хэмжээ ябуулгада хабаадаа.
«Тункинская долина» гэһэн мүрысөөн һонирхолтой хэмжээнүүдэй нэгэн боложо үгөө.
Анха түрүүшынхиеэ эмхидхэгдэһэн энэ хэмжээнэй шан 360 мянган түхэриг байгаа.
Олониитые хүлгөөһэн хэдэн хэмжээ ябуулгануудые федерацимнай 2022 ондо үнгэргөө.
Буряад шатараар мүрысөө Буряадай гүрэнэй Оперо болон баледэй театрта эмхидхээбди.
Бүхы хабаадагшад арадай хубсаһа үмдөөд ябаа.
Үндэһэн хэлэ, соёл, ёһо заншал һэргээн хүгжөөхын түлөө иимэ мүрысөөн эмхидхэгдээ гээд хэлэхэ хэрэгтэй.
Энэ талаар үшөөшье ажал хэгдэнэ.
Тиигэжэ бидэ федерациин сайт ород, буряад хэлэнүүд дээрэ зохёогообди.
- Мүрысөөнүүдые эмхидхэхэ талаар оршон байдал хэр зохёогдооб?
- Шатарай федерациин материально-техническэ бааза һайжаруулха талаар ажал хэгдэнэ.
«Огонёк» гэһэн шатарай клубай байшан соо заһабарилга хэгдээ.
Буряадай гүрэнэй хүдөө ажахын академиин хүтэлбэрилэгшэдтэй харилсажа, шатарай шэнэ клуб нээжэ шадаабди.
2023 ондо баригдажа байһан мүльһэнэй ордон нээгдэхэ бэзэ гэжэ найданабди.
Юуб гэхэдэ, тэндэ шатарай хүгжэлтэдэ нүлөөлхэ талмайнууд үгтэхэ ёһотой.
- Урдаа табиһан түсэбүүдтэеэ танилсуулыт.
- Урда жэлнүүдтэ эхилһэн ажалаа бүхыгөөрөө үргэлжэлүүлхэ гэжэ заал һаа оролдохобди.
«Шатар-һургуулида» гэһэн түсэлэй ёһоор шатарай хэрэгсэлнүүд һургуулинуудта тараагдаха.
Мүнөө жэл 900 мянган түхэригэй хэрэгсэлнүүд 30 һуралсалай гуламтануудта үгтэхөөр хараалагданхай.
Ивалгын дасанай дэргэдэ үнгэргэгдэдэг мүрысөөн холо ойгуур мэдээжэ болонхой.
Түргэн шатараар эмхидхэгдэдэг «Сагаалха» гэһэн хэмжээ ябуулга аяар 4 жэл соо болоогүй байна.
Сагаалганай һайндэрэй үедэ энэ мүрысөөгөө һэргээжэ үнгэргэхэ түсэбтэйбди.
- Һонирхолтой зугаа дэлгэһэндэтнай баярые хүргэе!
- Баярлаа!
Автор: Борис БАЛДАНОВ бэлдэбэФото: Буряадай Шатарай федерациин гэрэл зурагшатарИнна Ивахинова   фото: Александр Махачкеев - Далай Цыдыпович, ваше учреждение появилось только в 2019 году?
- Тогда в республике назрела острая необходимость в её создании.
Прежнее племенное объединение было ликвидировано ещё в 90-х годах, а животноводческие хозяйства работали на свой страх и риск.
Какие-то меры поддержки племенного животноводства появились только с 2006 года.
На содержание племенного скота стали выделять субсидии.
С 2007 года в пределах 4 тыс. рублей на одну корову.
А с 2019 года мы стали осуществлять всю деятельность по научно-методическому, технологическому, сервисному и информационному обеспечению племенного животноводства в Бурятии.
- Какие услуги вы предоставляете?
- Наша служба непосредственно реализует государственную политику в этой области, и мы обеспечиваем весь комплекс селекционно-племенной работы.
Совместно с учёными проводим бонитировку (определение продуктивных и племенных качеств животных путем оценки их по комплексу признаков) в племенных хозяйствах.
Обучаем и курируем проведение искусственного осеменения, консультируем и сопровождаем покупку и продажу племскота.
У нас заработала молекулярно-генетическая лаборатория, которая даст ощутимый эффект в улучшении и ускорении селекционно-племенной работы, убыстрит процессы создания новых типов и пород племенных животных.
- Далай Цыдыпович, в деревнях мельчает скот, нет поступления свежей крови.
- Минсельхоз стимулирует приобретение высокопродуктивных животных.
При этом, 70 процентов стоимости производителей – быков, жеребцов и баран возвращается покупателю.
В первую очередь, это конечно, фермеры и сельхозпредприятия.
Частники могут организовать СПОК – потребительский кооператив и купить со[1]обща племенных животных.
Есть определённый механизм поддержки, но сельчане должны самоорганизоваться.
Некоторые районы, например Кижингинский и Окинский закупали племенных быков-производителей для сельских поселений, для улучшения продуктивных качеств животных.
Хотя не все районы могут это сделать.
Но, дефицит быков-производителей вполне можно решить.
В племенных хозяйствах из-за отсутствия покупателей множество бычков отправляют на мясо.
Можно разместить госзаказы племрепродукторам на выращивание быков-производителей или изменить некоторые меры государственной поддержки.
Для абсолютного большинства ЛПХ и КФХ существует большая проблема, где содержать быков-производителей с осени до мая.
Фермерам было бы выгодно брать быков в аренду на лето, рассчитываясь молодняком осенью.
Арендодателями могут стать крупные племенные хозяйства, с налаженной системой кормопроизводства.
Они могли бы стать районными или межрайонными откормочными площадками.
И будут в больших объемах поставлять мясо переработчикам, которые в большинстве своём работают на привозном блочном сырье.
Так же можно поступить и в овцеводстве, где ощущается острая нехватка породистых баран-производителей.
Мы всегда готовы к сотрудничеству и наши двери открыты для всех, кто заинтересован в этом деле.
- А возможно ли искусственное осеменение?
- Да возможно, молочники в первую очередь должны заниматься искусственным осеменением, преимущества очевидны.
Но процесс требует от персонала и собственников очень ответственного подхода, иначе результата не будет.
- Какие племенные хозяйства есть ныне в республике и каких животных они разводят?
- Крупно-рогатый скот представлен казахской белоголовой, калмыцкой, герефордской, симментальской, черно-пестрой породами, а также окинским яком.
Мелкий рогатый скот это буубэй, бурятский тип забайкальской тонкорунной, эдильбаевской, монгольской, бурятской полугрубошерстной и агинской породами.
Лошади в основном бурятская и русская тяжеловозная породы.
Казахов разводят 10 хозяйств, калмыков 9 хозяйств, герефордов – 2, яков – один племенной репродуктор.
Это всё мясные породы.
Молочное направление представлено двумя хозяйствами в Кабанском районе.
Лошадьми занимаются четыре хозяйства.
Овцами – пять.
Племенные хозяйства работают при наличии лицензии, которые выдаются Минсельхозом России сроком на пять лет.
При этом вся работа хозяйств находится под нашим контролем.
А все многочисленные формы отчетов мы ежегодно сдаем Всероссийскому НИИ племенного дела.
- Какие породы крс, лошадей и овец наиболее востребованы?
- Все породы востребованы в определённых условиях.
В таких зерносеющих районах как Кабанск, Бичура, Прибайкалье, Мухоршибирь, Тарбагатай выгодно содержать молочные породы крс и заниматься откормом бычков.
А в Баргузине, Курумкане, Еравне, Баунте, Селенге и т. д. , лучше развивать пастбищное животноводство.
У нас традиционно осуществляют массовый забой осенью, а весной мяса на рынке не хватает.
Сейчас некоторые животноводы стали откармливать скот зимой.
А уже весной продают его по более высокой цене.
- Но, стойловое содержание требует больших затрат?
- Да, теперь многие фермеры заготавливают корма (зеленку, сенаж, сено, солома) и занимаются откормом скота.
За полтора года вес чистого мяса достигает 180 – 250 килограммов.
На подножном корме, то есть при пастбищном содержании скот за зиму теряет вес, а весной начинает восстанавливаться.
С летней нажировкой к полуторагодовалому возрасту не догонит в весе того сверстника, который стоял на откорме.
Высоких результатов на откорме можно получить только с племенных или улучшенных помесных бычков, потому что у них гораздо больше потенциала роста, чем у беспородных животных.
- Далай Цыдыпович, что вы скажете об аборигенных породах домашних животных?
- Аборигенные породы – это наша история, они имеют много преимуществ.
Но без селекции любая порода вырождается или поглощается.
Скотоводство в Забайкалье исстари шло в мясном направлении и базировалось на кругло[1]годичном пастбищном содержании.
Главными были качество мяса и экономическая эффективность.
А чтобы было выгодно содержать местный скот, нужно увеличивать поголовье.
Выигрывать за счёт количества, ведь у нас пустуют огромные пастбища.
Аборигенный скот лучше приспособлен к местным суровым условиям, к которым адаптировался тысячелетиями.
Он меньше болеет, что немаловажно в свете последних событий с эпидемией.
Это наш золотой фонд, и мы всячески должны беречь и развивать его.
Генетики утверждают, что в погоне за новыми породами все меньше остаётся аборигенных пород животных и в будущем мы можем остаться без носителей многовековой селекции.
- Казахстан активно закупает у нас лошадей.
Радоваться ли этому?
- Для коневодов это дополнительный стимул для увеличения поголовья.
Есть спрос, растет и предложение.
А у нас есть большие резервы для развития табунного коневодства.
Есть конечно и проблемы с потравами, многие табуны не уходят на летние отгонные пастбища.
В Якутии стимулируют обустройство летних баз для коневодов.
У нас при незначительных вливаниях можно было бы разгрузить от лошадей поля и сенокосы на лето.
- Кроме бурятской породы, вы говорили о русской тяжеловозной породе.
Она мясного направления?
- У нас успешно занимаются её разведением.
Также как бурятская порода она круглогодично на пастбище, при этом крупнее.
Спрос на лошадей этой породы растет и поэтому ведем работу по увеличению количества племенных репродукторов по русской тяжеловозной породе.
Мы работаем вместе с ВНИИ коневодства.
- Спасибо, Далай Цыдыпович, мы ещё вернемся к вашей теме.
Автор: Александр МАХАЧКЕЕВФото: Александр Махачкеевхүдөө ажахы   фото: Буряад Уласай засагай сайтһаа - Хүрэнгэ шэглүүлэлгын иимэ ехэ түлэбэй бэелүүлэгдэһээр та бүгэдэниие амаршалнаб.
Имагтал хүдөө ажахын үйлэдбэридэ бэелүүлэгдэһэниинь шухала.
Иигэжэ эдеэ хоолоор хүсэд дүүрэн хангалгын асуудалнууд шиидхэгдэнэ ха юм.
Гахай үсхэбэрилдэг нэгэдэл 27 мянган тонно мяханай зүйлнүүдые болбосоруулха болобо, тиигээдшье энээгээр хизаарлагдахагүй гэжэ найданабди.
Республикадамнай хүрэнгэ шэглүүлэгшэд дуратайгаар ажаллана, ажалай нэмэлтэ  һууринууд байгуулагдана, дунда зэргын салин дээшэлнэ.
Эдэ бүгэдэ хүн зоной ажаһуудалда һайн нүлөө үзүүлнэ,  – гэжэ Буряад ороной Толгойлогшо Алексей Цыденов тэмдэглээ.
Мүнөө баригдажа тушаагдаһан корпусуудта хэрэгсэлнүүд, түхеэрэлгэнүүд табигдажа байна, 2023 оной хабар хүсэндөө орожо, ажаллажа эхилхэ.
- Хүсэд дүүрэнээр хүдэлжэ эхилхэдээ, 86 мянгаһаа 120 мянган толгой хүрэтэр  гахай шахан тэжээдэг болохобди, харин бүхыдөө нэгэ жэлэй туршада 27,5 мянган тонно хүрэтэр гахайн мяха дэлгүүртэ гаргажа байхабди, – гэжэ үйлэдбэриин захирал Юлия Шишкина мэдүүлнэ.
– Энэ иихэдээ һайн шанартай аад, хямда сэнтэй мяхаар  республикынгаашье ажаһуугшадые болон ойрын можо хизаарнуудайшье хүн зониие хангахаар бэлэмди.
Гүрэниие гахайн мяхаар   хангалгада горитой аша туһа мүн оруулхамнай дамжаггүй.
Алас Дурные болон Арктикые хүгжөөхэ корпорациин (КРДВ) ахамад захирал Николай Запрягаевай хэлэһээр, мяха үйлэдбэрилгын болон түрүүшын шатада болбосоруулгын түлэбэй бэелүүлгэдэ һомологдоһон хэмжээн мүнөө 1,9 млрд түхэригһөө дээшэлээ.
2022 оной баримта: Буряад ороной гахай үсхэбэрилгын “Сибагро” нэгэдэл 2011 ондо байгуулагдаһан юм.
Тэрэ Буряад орондо наймаалагдадаг гахайн мяханай  70% үйлэдбэрилнэ.
2016 ондо үүлтэр һайжаруулдаг завод болоо.
Үрэжүүлгээр, түл олоор абалгаар, шахалгаар холдинг соогоо түрүү зэргэдэ ябадаг.
Монгол орондо гахайн мяха худалдана.
2020 ондо Алас Дурнын тойрогто гадаада худалдаагаар түрүү болоһон байна.
Үйлэдбэриин энэ нэгэдэлдэ 86 000 толгой гахайнууд нэгэ доро тэжээгдэнэ, нэгэ жэлэй туршада 20 500  тонно гахайн мяхан үйлэдбэрилэгдэнэ.
Автор: Сэнгэ РИНЧИНОВ буряадшалааФото: Буряад Уласай засагай сайтһааЗагарайн аймагСибагро   “Ямаршье hайхамдаа Хурамхаамни”Үгэнь, хүгжэмынь Энгельсина ГармаевагайЗураг найруулга @nickbulanovНиидэдэг камера @bato.
budaevКурумканЧингис РаднаевБурятия  Сплавы по рекам Бурятии были и остаются популярным видом отдыха и развлечений.
В разное время они проходили на большинстве наших рек.
И не только.
Улан-удэнцы сплавлялись даже в верховьях Селенги на территории сопредельной Монголии, через Монды и Хубсугул.
Сейчас июль, а впереди – август, и это - самое удобное время для приключений на воде!
Из истории сплавовВ прошлом грузы по Селенге и Чикою перевозили не только на пароходах и баржах, но и на плотах.
Хлеб, овощи, водку и другие товары укрывали в поставленных на них балаганах.
Тогда сплавы имели сугубо хозяйственное значение.
В БурАССР геологов забрасывали на вертолетах в горы, в верховья, и они сплавлялись месяцами, беря пробы и производя разведку.
Так, абсолютно оторванный от мира, без рации, сплавлялся с ними два месяца в Северобайкалье фотограф Вячеслав Урбазаев.
Начиная с 70-х годов, в республике бурно развивается водный туризм.
На Котокели были водные маршруты на остров Монахов.
Ходили на плоскодонках и шлюпках.
Тогда же стала популярна байдарка «Таймень», надежная, лёгкая и скоростная.
Её плоское днище позволяло проходить по самым мелким речкам.
Как на извилистом Истоке, единственной вытекающей из озера Котокель речке и через Турку, связывающей его с Байкалом.
Есть особое очарование в тихом скольжении по прозрачным струям, когда за каждым поворотом открываешь что-то новое и неизведанное.
Будь то деревья и кусты, лужайка или камни, рыбак с удочкой или стайка прелестных шумных купальщиц…«Ужас Байкала»Но не только по речушкам.
Популярны были походы вдоль побережья Байкала.
Это были многодневные экспедиции из десятка двухместных байдарок.
Причём уланудэнцы плавали и с западной стороны озера.
Здесь особенно опасным был проход мимо устья Сармы.
Мощный шквал ветра «Сарма» (ударение на последнем слоге) вырывается из узкого ущелья, как из природной аэродинамической трубы со скоростью до 55-60 м / сек, и сокрушает на своем пути корабли, лодки, катера, не успевшие скрыться в бухтах, срывает крыши домов на Ольхоне.
Фотографу Сергею Шитикову удалось пройти этим маршрутом и не попасть под этот «Ужас Байкала».
Вниз от ОмулёвкиСегодня массовый, а не экстремальный водный туризм активно осваивает Селенгу и Уду.
Как правило, это однодневные туры, например, от Омулёвки до Тологоя или Колобков.
Одного дня сплава бывает достаточно, чтобы забыть всё и сполна окунуться в речной мир.
С собой берут легкий перекус и непромокаемые плащи (остальная «снаряга» от турфирмы), но самое главное, это наличие веселого настроения и жажды острых ощущений.
Сплав начинается с подъёма на Омулевку, откуда открывается великолепный вид на маршрут протяженностью в 20 – 25 км.
Река здесь спокойная, если даже кто-то выпадает с катамарана, инструкторы их тут же выловят.
После инструктажа новоявленные «водники» стартуют.
Прелесть этих маршрутов по Селенге или Уде составляет плавное течение, а это - безопасность и минимум риска для «чайников».
Никаких тебе гранитных утесов, валунов и вырванных с корнем деревьев - сплавляться можно даже детям!
Плывут, опустив ноги в теплые в июле, словно парное молоко, речные воды.
Но в то же время спортивный азарт заставляет живо работать веслами, идти наперегонки с соседним катамараном!
Иногда туристы пересаживаются в байдарку, которая скользит по поверхности, словно водомерка.
Физические нагрузки, свежий и влажный речной воздух поднимают аппетит, и на одном из залитых солнцем плесов, группы уминают легкий перекус.
Бывает, что вдруг польют набежавшие в небо тучки, и тогда хляби небесные сливаются с рекой.
Но сплавщикам в непромокаемых плащах море по колено.
Ведь впереди снова горы, открывшиеся посреди дождя, смех, шутки и водная гладь.
А после причаливания на берегу быстрые сборы и минут через сорок автобус со сплавщиками уже на площади Советов.
Водный мир дельтыСплав с верховьев Селенги удобен финишем около города, однако, сплав от города до Байкала тоже имеет свои преимущества.
На байдарке этот маршрут можно пройти за два дня.
Так сделали однажды мы с другом Витей Потаповым, стартовав на Дивизке, и финишировав в Оймуре.
Вниз по течению, да ещё работая парой весел, мы шли очень быстро.
Причаливая к берегу, общались с аборигенами, пополняя свои знания в области этнографии.
Одну ночь переночевали на каком-то острове, а на другой день были уже в дельте.
В августе река разлилась, и мы заблудились среди множества островов.
Хотя и старались все время держаться береговой линии справа…Это был дикий, прекрасный и величественный водный мир.
Куда ни глянь - уходящая в небо ширь воды!
Прямо по ней бродили кони, поднимались в небо тысячи птиц, в тальниках мелькали тени скачущих оленей.
После утренней дойки, из Оймура на острова переплывали коровы, а вечером они таким же путем возвращались домой.
Они паслись среди сочной растительности, словно лоси, выбирающие из озер и болот водные растения.
Дельта стоит того, чтобы добраться до неё, исследовать, порыбачить, поснимать и полюбоваться её красотой.
И пребывание в ней, на месте слияния вод Селенги и Байкала, может быть одним из самых незабываемых и чудесных впечатлений.
Экстрим на горной рекеБолее экстремальными являются спортивные сплавы по горным рекам, а ими является большинство наших рек, берущих начало в горах.
Особенно популярны туры по Иркуту, Баргузину, Джиде, Оке, Темнику и т. д. , доступные не только опытным экстремалам.
Кроме наличия физической формы, нужно неукоснительно следовать наставлениям инструкторов.
Если выпал из рафта (надувной лодки), вынырнув, нужно уйти от носа, чтобы не припечатало к камню.
От слаженности команды зависит живучесть рафта или катамарана.
Лучший маршрут тот, где есть равномерное чередование спокойных и скоростных, рискованных участков.
Сплав по Оке является одним из самых популярных и сложных в России.
Иркут спокойнее.
Но и на ней опасны пороги Близнецы, там, где река поворачивает к обрыву гранитного берега, а русло перегорожено валунами и вырванными с корнем деревьями.
Рокот бьющейся о камни воды заглушает все вокруг, и радугой зависают брызги.
Здесь-то и случается самая критическая ситуация, когда рафт срывается в водопад с перепадом около двух метров.
Из водоворота испуганно и вместе с тем восторженно визжащих туристов выплёвывает, как пережеванную жвачку, и несёт вниз по течению.
Однако буквально через минуту сплавщики вновь чувствуют всю необузданную мощь водной стихии, когда лодку подбрасывает и бешено крутит на подводном камне, а от внезапного рывка кого-то буквально выбрасывает за борт.
Если турбулентность воды остаётся высокой, то рафт хаотично мотает, словно щепку, меж валунов и прибрежных скал.
Еще один опасный сюрприз, когда лодку выносит к нависшему над потоком дереву!
В такие мгновения кажется, что комуто точно не снести головы!
Горы и водыЛетом наши реки сияют неземной красотой.
С поверхности срываются вдруг дикие утки и низко над водой уносятся по руслу.
Каждый поворот реки открывает новый вид: буреломы, железной хваткой сжимающие русло угрюмые утесы, берега плакучих берез, водопады и зловеще пенящиеся буруны на порогах.
И все они соединяются в два непременных элемента пейзажа с японских гравюр: горы и воды, воды и горы.
Воды - речные струи, туман, облака и дождь, находящиеся в безостановочном движении, и горы, которые никогда не сдвинутся с места…Автор: Александр МАХАЧКЕЕВ​ Залуу зүжэгшэн анха түрүүшынхиеэ гол роль гүйсэдхэжэ, Аксинья басаганай  сэбэр арюун сэдьхэлые,  зүрилдөөтэй байдалда үнжэгэн сагаан дуранайнгөө түлөө тэмсэлынь үнэншэмэ зүбөөр гаргажа шадаа гээд тэмдэглэлтэй.
Аглаг һайхан Агын талын Могойтын аймагай Наринай Адаг нютаг тоонтотой Янжина бага балшар наһанһаа тайзан дээрэ гараха дуратай һэн.
Түрэл һургуулидань баярай хэмжээ ябуулганууд Янжинагүй үнгэрдэггүй байгаа.
Зүүн Сибириин гүрэнэй соёл болон искусствын академидэ зүжэгшэнэй мэргэжэлтэй болоо.
2014 онһоо Хоца Намсараевай нэрэмжэтэ Буряад театрта Янжина хүдэлнэ.
Нэрэ түрэтэй артистнуудтай хамта хүдэлхэ гээшэ - аза талаан.
"Ой" гэһэн зүжэгтэ Аксиньиин дүрэ наадахадамни, дүй дүршэлтэй нүхэдни зүбшэл заабаряараа туһалаа.
Найруулагша Олег Юмов энэ дүрэ яагаад харуулхаб гэжэ тодорхойлоо.
Анха түрүүшынхиеэ гол роль наадажа байхада, харюусалгатай, тиигэбэшье аргагүй һанаа зоборитой байгаа", - гээд, залуу зүжэгшэн хөөрэнэ.
Зохёохы замайнгаа эхин дээрэ ябаһан Янжина Ринчиновагай наадаха удха түгэлдэр олон тоото рольнуудынь ерээдүйдэ.
Дарья Цыдыпова, Буряад театрай уран зохёолой таhагай мэргэжэлтэн Фото: Авторай дурадхаһан гэрэл зурагуудБуряад театрзүжэгшэд  Магнитофонная эра Рок-н-ролл победно шагал по необъятной стране уже с начала 60-х, но тогда его звали битом.
Зародившись в Америке, рок попал в Европу, а оттуда через Москву, Ленинград и Прибалтику стал распространяться по СССР.
До нас он добрался с известным опозданием.
Но с конца 60-х появились катушечные магнитофоны и стали тиражироваться подпольные записи.
В тогдашний джентльменский набор, как вспоминает писатель Андрей Мухраев, обязательно входили гитара и магнитофон.
У него самого был аппарат «Снежеть», а поэтом он стал, сочиняя стихи для собственных песен.
А Аюша Арсаланов (первый бурятский дирижёр) запирал свой магнитофон (нужный для работы) на ключ от сына Толи, «чтобы не уделал».
Окно на Запад Своих кумиров можно было увидеть только на фотографиях.
В 1978 г. в книжном магазине на Стеколке появилась книжка «Рок-музыка вчера и сегодня: очерк» Олега Феофанова и её расхватали по 2-3 экземпляра.
Из музыкальных программ на советском телевидении была лишь «Мелодии и ритмы зарубежной эстрады».
В ней показывали Джо Дассена, Клиффа Ричарда, Дагмар Фредерик, обязательно берлинский балет «Фридрихштадтпаласта» и других артистов.
Толя Арсаланов вспоминал, как до четырёх утра ждал её, а пальцы держал на магнитофоне, дабы успеть сделать запись.
Однажды и мне врезалась в память мелодия и образ певца, классно исполнявшего чечётку в «Мелодиях».
И только спустя 40 лет узнал, что это был нидерландский певец Тако с композицией Ирвинга Берлина «Puttin’ on the Ritz» («Притворись таким»).
Аналогично Андрей Мухраев, спустя десятки лет, воплотил в жизнь юношескую мечту, пройдясь по битловским местам в Лондоне и Ливерпуле.
Шансон против рока В нашей с ним 43-й школе в то же время учился Сергей Ананин, ныне покойный лидер легендарной группы «Аттракцион Воронова».
На Стеколке Ананин был популярной личностью, и оттуда идут корни его «хулиганского» стиля в музыке, имидже и образе жизни.
Но сам Ананин этого не признавал.
В поздний период своего творчества он говорил: «Сейчас нас воспринимают как команду, играющую этнический фанк-рок.
Я на этом настоял здесь, в Москве, и воспринимают нас именно так, и пишут.
У меня даже среди журналистов есть кликуха «индеец», а ещё - «шаман».
Тем не менее, криминальная субкультура (в музыке это направление получило определение «шансон») имела место быть, и нужно было давать детям и подросткам другие ориентиры.
При Доме культуры на Стеколке был духовой оркестр под руководством Павла Васильевича Потапова.
К музыке в нём приобщились мои одноклассники Витя Томсон и Саша Сафронов.
Они слушали западный (Дип Пёрпл, Лед Зеппелин, Слейд и пр. ) и ранний советский рок.
Знаменитую рок-оперу «Иисус Христос - суперзвезда» Саша прослушал ещё в 1974 г. , а в 1976 «По волне моей памяти» Тухманова, один из первых концептуальных советских альбомов.
Владел магнитофонами «Романтик», «Маяк», «Комета», проигрывателем «Аккорд», и тот же Ананин, наслушавшись у него игру битлов, говорил, что барабанщиком его сделал Сафронов.
Витя Томсон после окончания музыкального училища и работы в оркестре оперного перешёл в Екатеринбургский симфонический оркестр и гастролирует по миру.
А Сафронов в 90-е годы ушёл из оркестра оперного в бизнес, и сегодня он знатный сыродел в Оймуре.
Клубы и рестораны На выпускной вечер Сафронов привёл ВИА из ДК «Мелиоратор» на Бурводе.
Тогда они базировались при клубах, ресторанах, парках, ВУЗах и кинотеатре «Прогресс».
ВИА пришли не на пустое место.
До них в 50-х и начале 60-х играли, как правило, скрипка, труба, гитара, аккордеон и контрабас.
Самыми крутыми местами были «Стройка» - клуб строителей и «Водник», на Партизанской, у речного порта.
В «Стройку» ходила «передовая» молодёжь, законодатели мод.
А в «Водник» и рестораны приезжали «вояки» с Дивизки.
Ресторанов в городе было два, «Байкал» и «Рекорд» на Ленина (переименован в «Селенгу»).
Ресторанные певцы пели и поют на потребу публике.
От народных песен до рока.
«Людям нужна музыка, когда они веселятся и тоскуют.
Где ещё быть музыканту, если не на танцах и похоронах? »
(А. Вампилов «Старший сын»).
«В городском саду» В конце 60-х духовые, аккордеон и контрабас заменили электрогитары и ударные.
А вместе с ними стали танцевать шейк, твист, летка-енку, босса нова, буги-вуги, хали-гали и прочее.
Вальсы и танго постепенно эволюционировали в «медляк».
Это был самый романтичный танец на свете!
Особенно под песню «Звёздочка моя ясная» или «Первый поцелуй».
И если это было в первый раз с девочкой, которая так тебе нравилась…Летом наступало время танцплощадок в городских парках: Горсад, Орешкова, железнодорожников, Машзавод.
Их эволюция - это отражение событий нашей   истории с калейдоскопом стилей музыки, танцев, мод и привычек на протяжении века.
Сколько судеб слились в них воедино?
И кто лучше Дондока Улзытуева мог сказать об этом в стихотворении «Хотын сэсэрлиг соо»?
В память о встрече с юной Валей, будущей женой.
Днём в них гуляли мамаши с детьми и пенсионеры, пока не наступала «Темнота – друг молодёжи».
В Горсаду играл военный духовой оркестр.
На отдельной ёхорной площадке танцевали ёхора.
В пустующий храм, где оборудовали опорный пункт, милиция заводила пьяных, драчунов и воришек.
Работали летнее кафе на террасе, бильярдная, а напротив была «Укырка», забегаловка с позами, пивом и водкой на розлив («Пиво, позы и бабьи слёзы»).
Кипела жизнь и в других городских парках.
В Орешкова отдыхающие расстилали скатерки прямо на траве и располагались со снедью.
В 70-х в Горсаду играл ВИА «Контрасты» (Р. Синтоцкий, В. Попов, В. Бухольцев, В. Борисов, Л. Воробьёв и М. Копыловский).
Из этого состава вышли Владимир Борисов и Леонид Воробьев, состоявшиеся на российской эстраде как певец (Борисов) и как аранжировщик (Воробьев).
А тогда они радовали нас своими песнями, каверами хитов советской эстрады.
В Горсаду наступали тёплые летние сумерки, и мы думали, что юность никогда не закончится…Концертные туры У местных меломанов была возможность воочию увидеть советские и зарубежные (стран народной демократии) ВИА и рок-группы.
Филармонии организовывали туры по всему СССР.
Реклама, только афишки на тумбах.
В Улан-Удэ концерты проходили в зале музыкального училища на Проспекте.
Ещё с тех пор в городе нет концертного зала с достаточным количеством мест и приличной акустикой.
А ведь из этого складываются цена билета и маршруты гастрольных туров.
Поэтому билетов частенько было не достать!
Толя Арсаланов проходил благодаря связям отца – дирижёра, а в крайнем случае через самого Владимира Бизьяевича – отца друга Володи Саганова.
А Саша Сафронов вместе с другими студентами «музыкалки», часа за два до концерта, нырял в комнату с углём.
Коротали время за картишками и перед началом выныривали.
Угольная пыль того стоила.
Особенно, если играл, допустим, «Ариэль».
К тому же, в фойе работал буфет и стаканчик вина изрядно повышал градус настроения.
Самой известной группой мирового уровня, заехавшей к нам в 1977 г. , была гэдээровская «Пудис», игравшая хард-рок.
Концерт проходил в оперном.
На нём были и Арсаланов, и Сафронов, и он навсегда остался в памяти счастливчиков, как первый классический рок-концерт в Улан-Удэ.
За ним были другие команды и другие звёзды, но это были уже иные времена.
РанееНазад в БурАССРАвтор: Александр МАХАЧКЕЕВ​Фото: Из архива Анатолия АрсалановаБурятия  фото: Фото из архива Светланы Тарасенко Бур ОбщепитВалентина Дамбаин с 1985 по 1991 год возглавляла Управление общественного питания (Общепит) при Совете министров Бур АССР и руководила всеми увеселительным заведениям того времени:«Было всего пять ресторанов: «Селенга» (бывший «Рекорд»), «Байкал» и «Одон», в аэропорту «Полет» и ресторан на железнодорожном вокзале.
Позднее появился «Баргузин».
Были кафе «Волна», «Дружба», «Заря» на Машзаводе, «Уряал» на Борсоева, в районе виадука, «Саяны» на бульваре Карла Маркса и «Багульник».
На Борсоева было и кафе «Океан» от «Бурятрыбы».
А уже после 1985-го по 1991 год открылись рестораны «Ургы», «Кедр», «Миф», «Бурятия», «Дархан» («Индиго»).
Появилась сеть детских кафе - «Морозко» на Саянах, «Сказка» на Стеколке, «Белочка» напротив БСМП, «Сластёна» в 18 квартале.
Появились и летние кафе под зонтиками с винами и пивом.
Во многом благодаря поддержке мэра Владимира Агалова.
А ещё были рабочие, ведомственные и школьные столовые.
«Селенга», «Байкал» и «Одон» относились к Управлению Общепита, «Баргузин» к Облсовпрофу, «Полёт» и жд вокзал к транспортным ОРСам.
При этом Общепит курировал и отвечал за все заведения, где кормили и поили.
Вся эта стройная система рухнула в 1991 году по Указу Ельцина «О разгосударствлении советской торговли».
Началась приватизация…
Другим отличием между ресторанами, кафе и столовыми были наценочные категории.
В ресторанах допускалась наценка в 40%, в кафе – 25%, в столовых – 5 – 10%.
Столовым, где условия позволяли, разрешалось в вечернее время работать как кафе.
По высшей наценочной категории.
План-то надо было выполнять!
Ресторанная кухняСамый шикарный оркестр был, конечно, в «Байкале»!
Всегда белые скатерти!
Сервировка!
Отполированная посуда!
Салфетки!
Вышколенные официантки!
Мы учились друг у друга.
Из Москвы к нам приезжали с мастер-классами победители всесоюзных конкурсов поваров и официантов!
Официантами руководил администратор, и к ним предъявлялись высокие требования, а главное, стрессоустойчивость.
Чтобы не хамили.
За хорошее обслуживание клиенты оставляли хорошие чаевые.
У нас были две официантки красотки, которые так хорошо зарабатывали, что тайком летали «отрываться» в Иркутск.
Вскрылось это совершенно случайно.
В стандартное меню входили антрекот, котлета по-киевски, эскалоп, ростбиф, цыплята табака, салат столичный.
Из спиртного - водки «Московская» и «Столичная».
Это и был джентльменский набор!
Единственным заведением с национальной кухней была кафе «Дружба».
Там были орёомог, хушуур, позы, кровяная колбаса, боргойская баранина, бухлёр, хошхоног, солёный и копченый омуль.
На выезде – омуль на рожне.
Ни щей, ни борщей!
Туда водили иностранные делегации, а завпроизводством там была Клара Дугаровна.
Рыбные блюда, в том числе и чёрную икру, подавали в «Океане».
Армяне и «афицеры»Партийная элита не ходила и никогда не пользовалась служебным положением!
Не помню, чтобы кто-то позвонил мне.
Для особых случаев у них для этого были банкетные залы на втором этаже в «Байкале», в «Полете» в аэропорту был депутатский зал, где встречали высоких гостей.
У нас это называлось спецобслуживанием.
Ресторан «Байкал» и 9-я совминовская столовая обслуживали партийные конференции, встречи иностранных делегаций и другие правительственные приёмы.
Публика категории «а» - армяне и «афицеры»!
А ещё командированные, творческая интеллигенция, ИТР (инженерно-технические работники) и, конечно, студенты!
У нас, студентов, стипендия была 35 рублей, и раз в месяц можно было за три рубля сходить в ресторан.
Попасть было сложно!
Нет свободных мест!
На входе совали рубль швейцару – знаменитой тёте Фросе (служила сначала в «Селенге», а затем в «Байкале») и проходили.
У «Рекорда» («Селенга») швейцар, в форменной фуражке и кителе, стоял ещё в 50-х и был влиятельным человеком.
Главное, было попасть внутрь.
Потом, когда уже работала на Хладокомбинате, у меня был зарезервирован столик в «Байкале» и я хорошо знала ресторанную жизнь изнутри.
Как клиент.
А не только как руководитель Управления Общепита.
Самое главное – все были равны.
Запросто знакомились.
Весь ресторан был одной большой и шум[1]ной компанией.
Веселились и гуляли от души!
Отправляли презенты друг другу: «Шампанское от нашего стола – вашему столу! »
Заказывали песни: «По заявке нашего друга Васи прозвучит: «У моря, у синего моря…», «А эта песня от друзей для именинницы Наташи! »
Однажды, один подвыпивший клиент при заказе никак не мог вспомнить песню: «Эта, э-эта…
Ну-у, зачем гуся убили? », а это была «Лебединая верность» Мартынова («Над землёй летели лебеди…»).
На медленный танец (медляк) первые пары выходили чинно - культурно, но постепенно входили в раж.
А коронная «Поспели вишни в саду у дяди Вани» - это был апогей вечера!
И одновременно «вышибаловка», после которой ресторан закрывался».
Под недремлющим окомВиктор Кулебабин, замминистра бытового обслуживания при Модогоеве: «Рестораны, как, впрочем, и всё вокруг, находились под наблюдением органов.
Мне позвонил начальник КГБ Верещагин: «Ваши часовщики, бригада во главе с Левитиным, повадились летать в Иркутск, гуляют в тамошних кабаках!
Нетрудовые доходы появились? »
Билет на рейс Улан-Удэ – Иркутск стоил всего шесть рублей, а часовщики хорошо зарабатывали.
Их вычислили тамошние чекисты («Из Улан-Удэ гулять летают! »), и доложили своим коллегам.
К нам в министерство зачастили гости, и я водил их в ресторан.
Подходит ко мне товарищ с удостоверением сотрудника КГБ: «Эдуард Викторович, что-то вы зача[1]стили в рестораны! »Такое внимание было чревато.
Звоню Верещагину в КГБ: «Ну, что же это такое?
Уже и в ресторан с гостями сходить нельзя! »
- «Работаем!
Работаем!
Служба не дремлет! »
В ресторане на вокзале совершали махинации.
Тогда за это светили реальные сроки.
Лепили беляши из мяса, якобы купленного на колхозном рынке.
А там цена, соответственно, выше.
Составляли липовые счета - фактуры, что вот у гражданина Иванова по такой-то цене куплено мясо.
На самом деле это было то же самое мясо, закупленное оптом на хладокомбинате.
Горячие беляши на тележках выкатывали к поездам и «С пылу!
С жару! », они бесследно уходили нарасхват.
Директор ресторана со товарищи быстро прибарахлились.
Но где-то схема дала сбой и всю шайку прихлопнули с поличным!
С беляшами! »
Съём или динамо?
Любимым занятием студенток «культурки» было «продинамить» случайных ухажеров в «Саянах».
Нагулявшись, они линяли тайком и совершали спринт метров двести до общаги на БКМ!
А утром прыскали, рассказывая об этом на паре!
И так, до следующей субботы!
Любителей же «снять» девушку на ночь хватало.
За этим и шли в кабак.
Впрочем, были и желающие просто познакомиться с хорошенькой женщиной и приятно провести вечер.
Цели, как и сами люди, разные.
«Мужчины тогда были щедрые, - вспоминает моя коллега.
- Бывало, неизвестно от кого «прилетала» бутылка вина или букет цветов!
Инкогнито так и оставался нераскрытым!
В «Селенге» и «Байкале» было много военных, с ними и флиртовали красотки, мечтающие удачно выскочить замуж.
А офицеры были вне конкуренции в жениховском рейтинге.
Но за что их любили девушки, за то их не любили парни.
Пацаны толпой ходили с дискотеки на Стройке ловить подвыпивших вояк из «Селенги»!
P. S. Суббота.
Серые будни позади.
В кармане трёшка.
В «Бар-грузин»?
А кто там сегодня: Тенгис или Гурам?
В «Одон», где лабает команда Лёни Воробья?
Или в «Ургы», где каждый день 8 марта?
Зашёл, выпил, закусил, и по[1]неслась душа в рай…Автор: Александр МАХАЧКЕЕВФото: Фото из архива Светланы Тарасенко  фото: Агын тойрогой захиргаанай сайтһаа "Хатан эжы" этномастерской Могойтын аймагай Хила һууринай Хүндэлэн гэжэ газарта байгуулагдаха.
Түлэбэй ёһоор, арадай уран урлалай талмай байгуулагдаха, мастер-классууд үнгэргэгдэхэ, гадна элдэб хэмжээ ябуулганууд эмхидхэгдэхэ.
Агын Буряадай тойрогой болон Үбэр Байгалай хизаарай үхибүүд эндэ сүлөө сагаа үнгэргэхэ гэжэ хараалагдана.
Мастер-классуудта үхибүүдһээ гадна гэртэхин, заншалта соёл урлалда дуратайшуул, ирагуу найрагшад, түүхэ шэнжэлэгшэд, уран гартан хабаадаха.
Эндэ табигдаха 5 һэеы гэр соо мастерскойнууд нээгдэхэ.
Гэр бүхэн өөрын эзэтэй байха юм.
Һайхан хубсаһатай, шэмэг гоёолто зүүдхэлтэй Шаралдай хатан эжы, Нагатай хатан эжы, Баргажан Гуа хатан эжы, Алан Гуа хатан эжы, Бальжан хатан гэр бүхэндэ эзэн эхэнэрэй һуури эзэлхэ.
Гадна буряад арадай заншалта ажаһуудалай эд бараан, хэрэгсэлнүүд табигдаха, буряад зурагуудай галерей нээгдэхэ.
«Хатан эжы» этнокомплекс Россиин элдэб булангуудһаа аяншалагшадые заатагүй татаха байха.
Буряад Уласай, Үбэр Байгалай хизаарай уран гартан, мэргэжэлтэд түлэб бэелүүлгэдэ оролсохо.
Уран зурааша, моодын театрай хүтэлбэрилэгшэ  Намжилма Эрдынеева тус проектын автор мүн.
Автор: Янжима ДАРМАЕВАФото: Агын тойрогой захиргаанай сайтһааАгын Буряадай тойрог     Хоца Намсараевай нэрэмжэтэ Буряадай гүрэнэй академическэ драмын театр хадаа мүнөө байгша ордон соогоо 1982 оной ноябрь һара соо нүүжэ ороһон түүхэтэй.
Театраа һайхан байшантай болгохо гэһэн һаруул һэдэлгэ, гүнзэгы бодол  Цырен Аюржанаевич Балбаровай ударидалга доро бүтэһэн гээшэ.
Таһалгаряагүй 36 жэлэй туршада театрай даргаар хүдэлһэн, Советскэ Союзай дэбисхэр дээрэхи театрнуудай түрүү захиралнуудай тоодо ородог Цырен Аюржанаевич энэ  байшанай барилгын ажал нарин хууляар ябуулаа.
Энэ ордоной архитектурна түсэбыень Москва хотын «Гипротеатр» гэһэн урлалгын таһаг гүйсэдхэжэ үгэһэн байна.
Досоохи, гадаада бүхы гоёолто шэмэглэлыень хэхэ нарин ажалда бүхы буряад арадай эгээл бэрхэ дархашуул татагдаһан байгаа.
Энэ шухала ажал хадаа тэрэ сагта Буряад ороной Уран зураашаадай Холбооной түрүүлэгшэ ябаһан,  РСФСР-эй арадай уран зурааша Дашанима Дугарович Дугаровай ударидалга доро бүтээгдэһэн.
Харюусалга ехэтэйгээр хандажа, бүхы зүрхэ сэдьхэлээрээ хам ороһон Дашинима Дугаровай хүтэлбэри доро 7 зохёохы бүлгэм байгуулагдаа.
Тэдээн соонь барилгашад, модо һиилэдэг дархашуул, мориной нооһоор хибэс хэдэг мэргэжэлтэд, мүнгэн дархашуул, уран зураашад, барималшад гээд ороо.
Эдэ бүхы дархашуул бодото дээрэнь театрые гоёогоо, шэмэглээ бэшэ, бүгэдээрээ үндэһэтэнэй театрай шухала үүргые сэгнэжэ, сэдьхэлдээ абажа, ехэ наринаар энэ ажалда хандаа.
Бүхы абьяас бэлигэйнгээ дээжые буряад үндэһэн театрай урлалда зорюулжа, түрэл арадайнгаа соёл уралигай заншалнуудые мүнхэлжэ шадаа гэхэдэ, алдуу болохогүй.
«Сэсэглэһэн Буряад орон» алда хадагаар угтан абаха…
Буряад драмын театрай ордон хадаа Улаан-Үдэ хотын тэг дундахана, добо дээрэхэнэ оршодог.
Хотын дэлгүүрһээ дээшээ гарахада, холоһоо фронтон дээрэхи «Сэсэглэһэн Буряад орон» гэжэ нэрэтэй зураг сагааран хүнэй хараада нээгдэдэг.
Энэ зураг хадаа Дашинима Дугаров, Эдуард Аюшеев, Эрдэни Цыденов гэһэн уран зураашадай түсэлөөр зохёогдожо, Геннадий Чагдуровай ударидалга доро сагаан үнгэтэй бетоноор суглуулагдаһан.
Зорюута холоһоо харагдахын тула томо хэмжүүртэй хүнэй дүрсэнүүд бүтээгдэһэн: дундань – хадаг бариһан буряад эхэнэр, нэгэниинь – лира баряад байһан, нүгөөдэнь – морин хуур баряад байһан хоёр хүгжэмшэн, баруун талаһаа доогуур хоёр мори унаһан хүнүүдэй дүрсэнүүд – нэгэниинь буряад хубсаһатай, нүгөөдэнь – ород.
Бүхэли дээрээ, энэ зураг ехэ удха түгэлдэр, манай арадай хүндэмүүшэ заншалые, дэлгэр сагаан сэдьхэлые ба олон яһатан арадуудай хани барисаае харуулһан.
Манай улас дотор монументальна гоёолтын бүтээлнүүдэй эгээл эрхимүүдэйнь нэгэн болодог.
Шулуунай амисхалаар бүтээгдэһэн «Эхин» гэһэн гайхамшагта зураг    Театрай ордонсоо ороходотнай, баруун гарһаа Цырен Балбаровай нангин дурасхаалда зорюулагдаһан булан байха.
Хажуудань 1932 ондо Буряад драмын театрай эхи табиһан «Прорыв» гэһэн зүжэгэй нэрэтэй самбар үлгөөтэй.
Тээ саанахана 1975 ондо буулгагдаһан театрай ажалшадай фотозураг обёорхот.
Энэ газааһаа орохо таһагай гол шэмэг гэхэдэ, дунда ханань шэдитэ, угаа һонин зурагаар шэмэглээтэй.
Энэ зурагые уран зурааша алтан биирээр үнгэтэ элдэб шэрэ будагаар зураа бэшэ, барималша шабараар шабаа бэшэ, дархан модоор һиилээ бэшэ.
Арбан найман хоёролжон метр дэбисхэр дээрэ “Эхин” гэһэн зурагые Росси гүрэнэй габьяата уран зурааша, Буряад Уласай арадай уран зурааша, Россин урлалай академиин Хүндэтэ академик Юрий Мандаганов шулуугаар хүбөөлжэ бүтээгээ.
Энэ урлалай арга хадаа – флорентийскэ мозаика гэжэ нэрэтэй арга, 15 –хи зуун жэлдэ итальян уралигай һэргэн бодолгын үе сагта Флоренцидэ бии болоһон түүхэтэй.
Энэ техникэ хадаа монументальна зурагай эгээл баян, гоё һалбаринь гэжэ тоологдодог, мүн тиигээд, энэ аргаар бүтээгдэһэн зурагууд эгээл бүхэ, хэдэн үе саг соо, удаан байха шэнжэтэй.
Тиин хамта, энэ арга хадаа аргагүй ехэ шэн ажалтай, юундэб гэхэдэ, хэрэгтэй үнгэ зүһээрнь шулуунай нимгэн түгдэрхэйнүүдые тааруулжа, зураг  суглуулагдадаг.
Шулуунай түгдэрхэй бүхэн хюрээдэгдэжэ, ялагар болотор мүлигдэжэ, дундань зай харагдахагүйн тула бэе бэедэнь шангаар няажа, бүхэлиин зурагай аялга бүтэдэг.
Энэ зурагнай сагаан алда хадагаар хоёр боложо хубаардаг, дээдэ ба доодо хубинуудта.
Доодо хубинь манай Буряад ороной дэбисхэр дээрэ дайралдадаг байгаалиин зурагуудаар бүрхөөгдэһэн: хада гүбээнүүд, уһа голнууд.
Тэдэнэй хажуугаар эндэ, тэндэ һэеы гэрнүүдэй дүрсэнүүд дайралдана.
Зурагай автор манай бодото ажабайдал дүрбэн шухала зүйлнүүдэй нэгэдэл дээрэ үндэһэлдэгые  харуулаа: Газар, Агаар, Уһан ба Гал.
Тала дайдамнай гоё уһа голоор хяазалаатай, һэеы гэрнүүд соо гал гуламта хододоо бадаржа, тэнгэри тээшээ утаан бододог.
Аглаг һайхан газар дээрэхи мүнхэ ажамидаралай танигдама, дулаахан зураг ха юм даа!
Дээдэхи хубинь ондоо удхатай, дээдэ юртэмсын тэмдэгүүдтэй.
Хоёр таладань тэнгэридэ байрладаг Наран Һара хоёр зураатай, үни галаб сагһаа хойшо хүн түрэлтэнэй мүргэжэ, һүгэдэжэ ябаһан хоёр һүлдэ гээшэ.
Наран Һара хоёр хадаа манай байдалда алтан ба мүнгэн хоёрто хабаатай, эрэ ба эхэнэр хүнүүдэй эхин, амиды байдалай, гэрэлэй ба дулаанай гуламта.
Саашань харабал, буряад арадай уг омогуудай ураа, һүлдэ тэмдэг болохо амитадые обёорхот: хори буряадуудай эхэ болохо Хун сагаан Шубуун, хонгоодор угсааатанай гарбал болохо Буха Ноён баабай, эхирэд-булагадуудай һүлдэ тэмдэг – Эреэн Гутаар загаһан ба олон омогуудай ураа – Шоно мэргэн.
Манай уг унгинуудай эхи табиһан, удха үзүүр болоһон һүлдэ тэмдэгүүд гээшэ.
Һүлдэ тэмдэгүүдэй хажуугаар арба гаран буряад үндэһэн хубсаһаа үмдэһэн хүнүүдэй дүрсэнүүдые шэртэнэбди, нэгэ хэдыниинь буряад аялга татадаг элдэб зэмсэгүүд дээрэ нааданад.
Энэ гайхамшаг, онсо шэнжэтэй, удхатай зурагые шэнжэлэн харахадаа, хүн бүхэнэй досоо омог бахархал заабол түрэхэ.
Бурханһаа үгтэһэн гүн ехэ абьяас бэлигтэй уран зурааша Юрий Ендонович Мандаганов энэ зурагаа бүтээхэдээ, ганса Буряад оронойнгоо шулуунуудые хэрэглээ ха юм.
Хэды манай орон дэлхэй ашагта малтамалнуудаар баян бэ даа!
Олон шулуунууд түрэл Захаамин нютагһаань асарагдаа: ягаан үнгэ зүһэтэй мрамор Далахай нютагһаа, ногоо-эреэн серпентинит Сэхир голой һабаар бэлдэгдээ, амазонитова гранит Санага нютагай шадарһаа, лабрадорит гэжэ шулуун Бүргэ гэжэ нютаг нугаһаа.
Хара долерит Сэлэнгын аймагай Селендума нютагһаа, лазурит шулуун Малобыстринска гэжэ шулуу бэлдэдэг газарһаа, офиокальцит лимонный гэжэ шулуун Ахын аймагһаа асарагдаһан байна.
Эдэ олон, элдэб янзын шулуунуудые һиилэжэ, хүйтэн абари зангыень амидыруулжа, досоонь дулаан элшэ хүсэ, арадай гүн сэдьхэл оруулжа шадаһан уран зураашын габьяада һүгэдэмөөр лэ даа!
Россин гүрэнэй соёлой габьяата хүдэлмэрилэгшэ, культурологиин эрдэмүүдэй дид-доктор, Буряад драмын театрай музей  даагша Валентина Бабуева бэлдээ.
Буряад драмын театрай уран зохёолой таһагай мэргэжэлтэн  Намжилма Цыденова буряадшалба.
Автор: “Буряад үнэн”Фото: Буряад театрай жасаһааБуряад театр  Уран зохёолшо Барадий Мунгонов ажабайдалай ехэ зам гаталһан хүн.
1922 оной зун Үбэр Байгалай хизаарай Хёлгын аймагай Хүсөөтэ нютагта түрэһэн хүбүүн эдирхэн наһандаа хамтын ажалай амта таниһан байха юм.
Хонин дээрэ, үбһэндэ, мори манаанда ябахаһаа гадна тракторай прицепщигэй хүнгэн бэшэ ажалда хүдэлһэн намтартай.
17 наһандаа Улаан-Үдэ ерээд, мяханай комбинадай ФЗУ (фабрично-заводское училище) дүүргээд, комбинадта хэды соо хүдэлөө һэн.
Газар эсхэбэрилэгшэдэй курсануудта һуража гараһанай һүүлээр Сэлэнгын аймагта эльгээгдээд, хамтын ажахынуудай элдүүриин газарай тодо топографическа буулгабари бүтээнэ.
Дайнай эхилһээр 9 һара үнгэрөөд байхада, сэрэгтэ татагдаа һэн.
Мэргэн буудагшын һуралсал гараһан сэрэгшэ Барадий Мунгонов Москва хамгаалгын хатуу тулалдаануудта ороһон юм.
Ороной ниислэл хотодо баруун талаһаа эзэрхэг мундуугаар добтолһон хара хүсэтэй дайсаниие тогтоохын тула болоһон шуһата байлдаанай нэгэндэ, Дубровино тосхоной хажууда эрэлхэг буряад сэрэгшэ хүндөөр шархатаа бэлэй.
Дайшалхы хэдэн медальтай, Улаан Одоной, Эсэгэ ороноо хамгаалгын дайнай I шатын орденуудтай баатар сэрэгшэ Барадий Мунгонов сэрэгэй албанһаа табигдаһан юм.
Сретенск хотодо хүдөө ажахын мэргэжэлтэдэй һургуули дүүргээд, 1944 онһоо агрономой, саад болон огород ургуулха ажалда ябаа.
Алишье сагта ехээр ном уншадаг, шүлэг болон прозо бэшэжэ туршадаг һэн.
1947 ондо “Буряад-Монголой үнэн” сониндо ажалда ороод, эндээ арба гаран жэл хүдэлөө.
Эгээл энэ үедэ ехэ олон зохёолынь нара хараа.
“Ангуушад” гэжэ түрүүшын поэмэнь 1948 ондо “Залуу наһан” гэжэ суглуулбари соо хэблэгдээ һэн.
1950 ондо “Ажалай баяр” гэһэн суглуулбари, “Түрэл нютаг” (1954), “Түрүүшын нугаһад” (1955), “Харьялан урдаа Хёлгомнай” (1959) гэжэ ехэ роман хэблэгдэжэ, үргэн уншагшадай анхарал татаа бэлэй.
Энэ роман Москвада хоёр удаа ород хэлэн дээрэ нара хараа, “Романгазета” хэблэлдэ сая хэһэгээр барлагдаһан түүхэтэй.
1961-1963 онуудта Москвада М. Горькиин нэрэмжэтэ Литературна институдта СССР-эй Уран зохёолшодой холбооной эмхидхэһэн Дээдэ литературна курсануудта һуралсал гараһан байна.
Эдэ жэлнүүдтэ “Сагаан һара” (1962) гэжэ туужа хэблүүлээ, “Үглөөнэй улаан наранаар” гэһэн зохёол дээрэ хүдэлжэ эхилээд, 1964 ондо барлуулаа һэн.
“Байгал” сэдхүүлэй прозын таһагые даагшаар хүдэлхэ үедөө удаа дараалан хэдэн захата зохёолнуудаа хэблүүлээ: “Эдирхэг наһан” (1967), «Хара һалхин» (1971) туужанууд.
1974 ондо “Баян зүрхэн” гэжэ романай нэгэдэхи хуби, 1980 ондо хоёрдохи хубиие хэблүүлээд, Буряад Уласай гүрэнэй шанда хүртэһэн юм.
Олон зохёолнуудынь ород хэлэндэ оршуулагдаад, Москвада, Улаан-Үдэдэ хэблэгдээ: “Хилок наш бурливый” (1960), “Опасные встречи” (1963), “Не все тихо в тишине” (1970), “Черный ветер” (1971), “Щедрое сердце” (1988).
Энээнһээ гадна монгол, киргиз, белорус, удмурт хэлэнүүдтэ оршуулагдаһан байна.
Буряад эхэнэрэй баатаршалга “Сэрэгэй доктор” гэһэн гайхамшаг хуби заяатай буряад эхэнэр тухай очеркдонь анхаралаа тогтоожо танилсая.
1980 ондо Буряадай номой хэблэлээр “Тэмсэл, ажалай дуунууд” гэһэн гаршагтай буряад зохёолшодой хамтын согсолбори гараһан юм.
Совет арадай эб найрамдалай түлөө тэмсэлдэ, амгалан тайбан ажал хэрэгүүдтэ, дайнай, ажалай баатаршалгада зорюулагдаһан зохёолнуудай тоодо Барадий Мунгоновой энэ очерк хэблэгдээ бэлэй.
“Байгал” сэдхүүлэй редакцида болоһон хөөрэлдөөнһөө автор эхи абахадаа, очеркын геройтой иигэжэ танилсуулна: “Үбсүүндээ орден, медальнуудые яларуулһан, үһэеэ сайжа ябаһан толгойтой, дүүрэн сагаан шарайтай энэ буряад эжымнай хэн гээшэб гэжэ асуубалтнай, Бархан уулаараа суурхаһан Баргажан һайхан нютагтай, дайнай үедэ сэрэгэй доктор ябаһан намтартай, мүнөө Эхэ оронойнгоо түб хото Москвагай Фрунзенска райбольницада травматолог-хирургаар ажаллажа байһан доктор Долгор Арданеевна Цыденова мүн гээшэ, танилсажа хайрлагты гэжэ хэлэхэ байнабди”.
1907 ондо Дэрээнэй сомоной Аяан нютагта юһэн үхибүүтэй, үгытэй малшанайда түрэһэн тухайгаа Долгор Арданеевна хөөрэнэ.
Эхэ эсэгэнь олон үхибүүдэйнгээ хоолой тэжээжэ шадахаяа болиходоо, эхин һургуулиин Долгор басагаяа Мужаан Доржо гэжэ баян айлайда эльгээжэ, хүлһэнэй хүдэлмэри хүүлэдэг байгаа.
Долгор Аллын һургуулиин һүүлээр Хурамхаанай больницада, Баргажанай больницада санитараар ажаллахадаа, үбшэн үлбэр зондо туһалха гэһэн үүргэтэй эмшэнэй мэргэжэл шэлэхэ гэжэ шиидээ бэлэй.
Тиимэһээ Дээдэ-Үдэ хотодо найма һарын курсада эльгээхэдэнь, аяар Баргажанһаа дайралдаа һаань, мори шаргаар, үгы һаань, ябагаар Татаурово станци хүрэтэр найгаргадаг байһанаа героиня дурсан хөөрэнэ.
“Нэгэтэ паровозой тендер дээрэ һуужа, шулуун нүүрһэнэй эһэ тооһондо даруулжа, хүнэй танихаар бэшэ затагар юумэ городоо хүрэжэ ерэһэнээ оройдоо мартадаггүйб.
Эрдэм һургуулида һуража, өөрынгөө хуби заяа олохын түлөө, зол жаргалаа зохёохын түлөө тиихэ үеын залуушуул али тухай ехээр оролдогшо, али тухай үсэд нэтэрүүгээр шармайгша гээшэ һэм! ” - гэжэ Долгор Цыденовагай хөөрэхэдэ, автор “оройдоо арбан найматайхан гүлмэр залуу буряад басаганай ямар ехэ зоригтойгоор, ямар ехэ нэтэрүүгээр эрдэм һургуули тээшэ эрмэлзэһыень гайхамааршье, бахархамааршье байгаа һэн” гэжэ хүндэлэн сэгнэнэ.
Долгор басаган хоёр жэл соо хотын эмнэлгын газарта хүдэлөөд, Красноярскын медтехникумдэ һурахаяа зорино.
Пассажирска поезддо һууха биледэй мүнгэгүй байһан хадаа товарнягта һуугаад табилуулба.
Красноярскда бэлэдхэлэй курс дүүргээд, хоёр жэл һураад байтараа, баруулжаа зорин ошобо.
Калинин хотын медтехникумэй гурбадахи курсда абтаад, үдэшэндөө Вагжановай нэрэмжэтэ бүд нэхэлгын фабрикада мотальщицаар хүдэлдэг болобо.
Комсомолой зууршалгаар буряад басаган Москвагай 1-дэхи мединститудай эмнэлгын таһагта табан жэл һуража гараһан юм.
Институдта һураха үедөө, тэрэнэй дэргэдэхи парашютистнарай, мэргэн буудагшадай, агаарай онгосын врачнуудай курсануудые дүүргэһэн байгаа.
Мэргэжэлтэ врач Долгор Цыденова институдай һүүлээр Буряад орондоо эльгээгдэбэ.
1938 ондо Буряадай сэрэгэй комиссариат тэрэниие сэрэгэй врачнуудые бэлдэхэ курсада Москва эльгээбэ.
Клиническэ ординатура гаража байһанаа 1939 оной сентябрь һарада Улаан Армиин зэргэдэ һайн дураараа ороһон юм.
Сагаан финнүүдтэй болоһон дайнда хабаадалсаа.
Маннергеймын түмэр-бетон бүхэлэлтые совет сэрэгэй дайлан абаһанай һүүлээр Выборг хүрэтэр гурбадугаар рангын сэрэгэй врач Долгор Цыденова ошолсоо бэлэй.
Полевой госпитальдо алба хэһэн нютагаймнай эрэлхэг басаганай иимэ дурсалгые автор дамжуулна: “Буряад сэрэгшэдэй дундаһаа Гармажаб Гармаев шархатаһанай һүүлдэ манай полевой госпитальдо эмшэлүүлжэ гараһан байха.
Энэ нүхэрнай хожомоо дайшалхы габьяа баатаршалга харуулһанайнгаа түлөө Советскэ Союзай Геройн баатар нэрэдэ хүртэһэн юм.
Нэгэтэ госпитальдомнай гэнтэ добтолһон бүлэг дайсадтай хатуу шангаар тулалдажа, шархатаһан 130 сэрэгшэдээ манай 20 эмшэд абараа һэн.
Дайсанай автоматчиксанашадай айхабтараар буудаха үедэ, би саһан траншей соо байһан “Максим” пулемёдто гүйжэ ошоод, залуухан хасууринууд соо шэбээлһэн дайсадые буудажа мэдэбэб.
Буудалгыемнай тэсэнгүй, хоёроо алуулаад, шархатаһан хоёроо хасууринууд доро хаяад, дайсад зугадажа арилһан байба.
Энэ байлдаанай һүүлээр “Дайшалхы габьяагай түлөө” медаляар шагнагдаа һэм.
Түрүү линиһээ шархатаһан сэрэгшэдые гаргалсажа ябатараа, үбдэгөө шархатажа мэгдэһэн хүм.
Аргалуулаад, Одесскэ сэрэгэй округ эльгээгдэжэ, 74-дүгээр Таманска дивизиин зэргэдэ алба хэхэ зуураа Эсэгэ ороноо хамгаалгын Агууехэ дайнай эхилтэр Кишинёв хотын дэргэдэ байрлабабди.
Дайсад ехээр бомбодожо байгаад добтолбо.
Днепр мүрэн хүрэтэр, һүүлдэнь Дон гол ба Сальска губи хүрэтэр сухариха баатай болоо һэмди.
Днепр дээрэ минын хэлтэрдэһээр уушхаяа шархатажа, хоёр һара аргалуулааб, мүн Нальчик шадар хүлөө шархатааб, Одессые хамгаалха үедэ нюрга хүл хоёроо шархатаһан байгааб”.
Энэ дурсалгыень шагнаһан автор өөрынгөө сэгнэлтэ үгэнэ: “Хүшэр хүндэ дайнуудай хүйтэн халууниие үзэһэн зоригтой буряад эжымнай наһанайнгаа нангин сэхэ замые намдуу зохидоор хөөрэнэ даа”.
Долгор Цыденова Хойто Кавказдахи бүлэг сэрэгүүдэй зэргэдэ ябалсажа, Моздок, Минеральные Воды, Севастополь болон бусад олон хотонуудые, бүхы Крым ба Кавказые сүлөөлэлсэһэн, дахинаа сэнхир Дунай дээрэ ерэжэ, үнөөхи Кишинев хотые абалсаһан байна.
1944 оной нажар уушханайнь шарха һөөргөө һүжэрэн үбдэжэ, дайнай инвалид гэһэн үнэмшэлгэтэйгээр сэрэгэйнгээ албаниие орхиһон юм.
Амгалан эрхэ байдалда эмшэнэйнгээ мэргэжэлээр хүдэлхэдөө, арбаад жэлдэ уушхаяа аргалжа абаһан байна.
Москвагай түмэр замшадай окружной больницын хирургаар 11 жэл ажаллаха зуураа “Ажалдаа шалгарһанай түлөө” медаляар шагнагдаа.
Ажалай хажуугаар доторой түргэн үбшэнүүдые эмшэлхэ мэргэжэл шудалһан байна.
Михаил хүбүүниинь Москвагай Ленинэй орденто мединститут дүүргээд, Эмшэлгын эрдэмэй академиин Тареевэй нэрэмжэтэ клиникэдэ “Мэргэжэлэй үбшэн” гэһэн шэглэлээр хүдэлмэрилжэ байһан тухай эхэнь омогорхон хөөрэбэ.
1960-аад онуудта Долгор Арданеевнатай Москвада түрүүшынхиеэ уулзаһанаа автор һанаандаа оруулба.
Дээдэ литературна курсада һуража байхадаа, гараа гэмэлтээд, ойрохон байдаг Фрунзенска районой 112-дугаар поликлиникэдэ хирург-травматологто хандахадань, зүүн зүгэй зүһэтэй сагаан шарайтай эхэнэр угтажа абаһан байгаа.
Барадий Мунгоновой ородоор хандахадань, тэрэ докторынь: - Буряадаар хэлэхэдэтнай болохо, битнай буряад хүн гээшэб, - гэжэ уринаар энеэбхилээ һэн.
Тиигэжэ автор очеркын героиня хоёр танилсаһан юм.
Очеркын түгэсхэлдэ автор иигэжэ тобшолно: “. хариин хархис муухай дайсадһаа Эхэ ороноо шуһа мяхаараа хамгаалалсаһан, үгытэй ядуу ябаһанаа үни заяанда мартаһан, зол жаргалаа эдлэһэн зориг ехэтэй, буурал толгойтой буряад эжы урдатнай һууна, уладууд, танилсажа, хүндэлжэ ябагты. ”Долгор Арданеевна Цыденовагай саашанхи хуби заяан тухай мэдэхэ һанаатай, дайнда хабаадагшадай нэрэ согсолһон Дурасхаалай дэбтэр соо бэдэрээд, олобогүйб.
Интернет сүлжээндэ дайнда хабаадаһан сэрэгэй врачнууд тухай мэдээнүүдые харахада, баһал үгы.
Хурамхаанай аймагай Дэрээнэй дунда һургуулида хонходоходомнай, Д. А. Цыденова тухай мэдэхэ байба.
Гэбэшье һургуулиин музейдэ баатар сэрэгшэ эхэнэр тухай суглуулагдаһан бүхы мэдээнүүд музейн хэдэн дахин байраяа һэлгэжэ нүүхэ үедэ үгы болошоһон байбал даа.
Шэн зоригтой буряад эхэнэрэй дүрэ зураг хараха аргагүй байһандаа шаналмаар.
Нютагайнь зон баатар басаганайнгаа нэрэ солые хүндэлжэ, түрэл гаралыень олоод, дүрэ зурагыень һургуулиингаа музейдэ табяа, ургажа ябаа залуу үетэндэ гайхамшаг хуби заяаень үндэр жэшээ болгон хөөрэжэ үгөө гээд найдая.
Туяна САМБЯЛОВА, сэдхүүлшэ, хэлэ бэшэгэй эрдэмэй дид-докторФото: Зурагууд интернет сүлжээнһээ абтабаБуряад УласБарадий Мунгонов Манай “Буряад үнэн” сониндо ажаллаһан Зоригто БАДМАЕВ урдандаа Хэжэнгэһээ гарбалтай Сэрээнин-Доржи ШИРАПОВ сэрэгшэн тухай хөөрэжэ үгэһэн юм.
Зоригто Сэрээнин-Доржын Пүрбэ хүбүүнтэй сугтаа һураһан, тиимэһээ ветеранай сэдьхэлэй нарин хүбшэргэйе хүдэлгэжэ шадаһан.
Үнэн дээрээ, буряад сэрэгшэднай даруу, абаһаар дайшалхы зам тухайгаа һаахаржа байжа хөөрэдэггүй һэмнай даа.
“Олон үгэдэ олзогүй” гэһэн янзаар байха.
Магад, хамалганай хаһа мартагдаагүй, тиимэһээ бэе баринтуу байжа болоо.
Гэбэ яабашье тэрэ үбгэжөөл Зоригтодо найдалаа мэдүүлэн, халан хөөрэһэн ушартай.
Имагтал дайнай эгээл эхин дээрэ, Брестын хэрэмые хамгаалгын халуун бурма соо ороо бэлэй.
Эгээл түрүүшын призывтэ тудажа, Белоруссида дайлалдаһан зон сооһоо амиды үлөөшэд абар-табар үсөөн һэн.
Диилэнхи олонхинь алуулһан, амиды үлөөшэдынь толгой тоолон плендэ абтаһан.
Плендэ ороһон Сэрээнин-Доржи Югославида концлагерьта хаагдаад байтараа, баян немецэй гарта дамжуулагдаһан юм.
«Азиадууд мориндо бэрхэ гэлсэгшэ…
Мори һургажа шадаха гүш? » - гүүлээд, шадабарияа харуулаад туршаа һэн.
Немецэй мориие харууһалха болобо.
Уларил зөөлэн дулаан, яблоко мэтын үлир газаа ханаабаар дүүрэн хэбтэнэ.
“Хэды соо энэ дайсанай ула доро ябаха хүмбиб.
“Гуринха шоно ой тээшээ” гэгшэ, тэрээн шэнги һэмээхэн, мэхэтэйгээр тэрьелхэ түсэб толгой соогоо бөөмэйлһүү”, – гээд бододог болобо.
Тойроод хуу шэнжэбэ, хараашалба.
Ой руу ошоһон зүргэ харгы ямар бэ, мори тэргээр гарамаар гү гэхэһээ эхилээд, нарин тодорхойгоор лаблаба.
Таабайнгаа хэлэгшээр, зурхайгаар һайн үдэрөө шэлэн һунгаба.
Немецынь наһажаал, тиимэһээ сэрэгһээ сүлөөлэгдэһэн байгаа юм гү, али ямар нэгэн сэрэгэй томо даргын түрэл гарал юм һэн гү, бүхы һанааниинь гүйгөөшэ моридые һургажа, ябан-ошон солодо хүртэхэ хүсэлтэй һэн хаш.
Нэгэтэ тэрэнэй конюшни соогоо доошоо хараад, юу хээ хэжэ һууха хоорондонь Сэрээнин-Доржи толгой руунь сохёод, винтовкыень абаад тэрьедэбэ.
Юрэ эмээл морёор бэшэ, хоёр эмниг мори тэргэдэ хүллөөд.
Хоёр-гурбан хоногой хүнэһэ урид бэлдэһэн байгаа.
Нилээн доро зүрхэтэй һэн бэзэ, маргаа, айгаа гэжэ байгаагүй.
Арбан час ото һэтэ гүйлгөөд, одоошье партизануудтай ушарба.
Тэдэ абаһаар тэбэреэд абаха һэн гү, баһал мүшхэлгэ мүрдэлгын шүүр соогуур гаргаа һэн бэзэ.
Ехэл аза талаантай байгаа, буряад сэрэгшэн.
Плендэ ороод гараһан сэрэгшэдэй хуби заяан аргагүй бэрхэтэй, орёо һэн.
Хамагдаха хаагдаха гү, али штрафной батальондо оруулагдаха.
Харин Сэрээнин-Доржи партизануудтай саг соогоо замаа ниилүүлжэ, амяа абараа һэм шуу.
Тудахадаа, дайнай һүүлдэ Советскэ Союзай Геройн нэрэ зэргэтэй болоһон, тэрэ сагтаа Михайло гэжэ нэршэһэн суута партизан Мехти Гусейн-задетэй золгохо, дайшалхы замаа сугтаа гаталха заяатай байгаа бэлэй.
- Сэрээнин-Доржо ахай, дайн байлдаанай үедэ болоһон ямар нэгэ һонин ушар тухай хөөрэжэ үгыт, - гэжэ Зоригто Бадмаев гуйгаа юм ха.
- Юугээшье хөөрэхэбиб даа.
Дайсаниие хюдаа һэм гэхын орондо хүндэ хоро хэхыень болюулаа һэм гэбэл, тааруу юм бэзэ.
Таба һүрэдэг тон һайн винтовкотой байгааб.
Нэгэтэ харуулда ябажа ябатараа, голой эрьедэ арбаад немецые обёоржорхибоб.
Эгээл манай Худан гол шэнги…
Винтовконуудаа түшүүлжэ табинхай, нюсэгэлөөд, уһанда орожо байбад.
Эгээ тархяа мылэдээд байхадань, таба һүрэдэгөөрөө оножо буудахадамни, тэрэ дороо абяагүй һалгадаг байба.
Гурбые һалгаатарым хэнииньшье ойлгоогүй байшоо.
Теэд һүүлдэ салдаган гүйлдэхэдэнь, юу байха юм, бэшыень хиргаа һэн бэзэб.
Иимэрхүү ушарнууд бологшол һэн, - гэжэ Сэрээнин-Доржи ахай хөөрэһэн юм.
Энэ хөөрөөниинь үнэн үндэһэтэй байһаниинь ойлгосотой.
Бодото гэршэнь – буряад сэрэгшэн хари гүрэндэ партизан хүдэлөөндэ хабаадаһанай түлөө Югославиин Герой гэһэн хоморой нэрэ зэргэдэ хүртэһэн алдартай.
“Шэн зоригой түлөө” гэһэн Югославиин дээдын хоёр орден үбсүүндэнь зүүлгэгдэһэн бэлэй.
Иимэ үндэр шагналнуудта зууршалагдахадань, «особый отдел» гээшэ Сэрээнин-Доржын концлагерьта байһан үеые наринаар шэншэжэ, шүүжэ үзэхэ гэжэ шиидэбэ.
Шагналда хүртэхэһөө байха буудуулхадаашье торохогүй, дайнай үеын шанга хуули гурим бэлэй даа.
Аюултай байдалда ороод байхадань, тэрэ үедэ тагнуулай- диверсионно добтолгонуудаараа мэдээжэ болоһон лейтенант Мехти Гусейн – заде буряад сэрэгшэниие хамгаалжа, харгалзажа абарһан юм.
Өөрөө Мехти Гусейн-заде мүн лэ Югославиин Герой болоһон, 1944 ондо баатарай үхэлөөр унаһан.
Югославиин зон энэ баатарые хүндэтэйгөөр хүдөөлһэн, хүшөө бодхооһон.
1957 ондо Михайло гэжэ нэршэһэн Мехти Гусейн-задедэ нүгшэһэнэйнь удаа Советскэ Союзай Геройн үндэр нэрэ зэргэ олгогдоһон.
Партизанууд иимэ зоригтой, һүр һүлдэ ехэтэй хүнэй хажууда дайлалдахадаа, эжэлүүдгүй жэшээ абадаг байгаа.
Илангаяа тагнуулда орожо, гэнтэ добтолхо аргануудта Михайло нүхэдөө һургаһан бэлэй.
Эндэһээ уламжалан, Сэрээнин- Доржын дайсаниие “Хоро хэхыень болюулдаг” арга ойлгосотой болоно бэшэ гү?
Дайнай һүүлдэ нилээн сагай үнгэрөөд байхада, Югославиһаа урилга ерэһэн.
Гүрэн түрэнь хамгаалагшадаа хүндэлэн ёһолһон юм.
Теэд Югославиин Герой Сэрээнин-Доржи ошожо шадаагүй.
Военкомадай зүгһөө үүсхэл- эмхидхэл һула байһан юм гү, харгын мүнгэ дуталдаа һэн гү, али үнөөхил сомор зан заншалнай диилэһэн юм гү – юрэл, ошоогүй.
Мехти Гусейн-задегээ ходол һанажа, һайхашаажа ябаа сэдьхэлдээ.
Оройдоол 25 наһатай сээл залуу азербайджанец хүбүүн һэн.
Хайратай, харамтай.
Үйлсэнүүд, һургуулинууд, теплоходууд тэрэнэй нэрэ зүүгээ.
Югославида, Азербайджанда хүшөөнүүд бодхоогдоо.
Энэ ехэ зоригто баатарай нэрын хажууда юрын буряад сэрэгшэ Сэрээнин-Доржын, бусадшье олон совет партизануудай нэрэ одото тэнгэридэ бадаржа байдаг ёһотой.
Автор: Галина БАЗАРЖАПОВАФото: zenyandex.
ruЭсэгэ ороноо хамгаалгын Агууехэ дайнБуряад Улас   фото: «Шэдитэ шүрэ» гэжэ фильмын сүлжээ холбоондохи хуудаһанһаа «Шэдитэ шүрэ» гэжэ фильмдэ гол роль Дарима Цырендондоповада даалгагдаа.
Тэрэ Ородой Холбоото Уласай Зэбсэгтэ Хүсэнүүдэй  агаарай-десантна сэрэгэй Тусгаар гвардейскэ десантна-добтолгын 11-дэхи бригадын оркестрэй гол дуушан юм.
Эдэ үдэрнүүдтэ Буряад Уласай Үндэһэтэнэй номой санда соёлой хүдэлмэрилэгшэдтэ шагналнуудые барюулгын баяр ёһолол үнгэрһэн байна.
2022 ондо ябуулһан ажалайнгаа түлөө Дарима Цырендондопова «Соёлой түрүү» гэһэн нэрэ зэргэдэ хүртөө.
- Энэ шагналда хүртэхэл ёһоороо хүртэһэн Даримые амаршалнабди.
Нэн түрүүн «Шэдитэ шүрэ» гэжэ фильмдэ наадажа, зохёохы шэнэ нээлтэнүүдые хэхыень хүсэнэбди.
Даримын олон талын абьяас бэлигтэ шүтэдэг зон зүжэглэн наадаха, аялгалан дуулаха шадабарииень ээлжээтэ удаа гайхан хужарлаха гэжэ этигэнэбди, - гэжэ тус фильм бүтээгшэд тэмдэглэнэ.
«Шэдитэ шүрэ» гэжэ фильм буряад арадай онтохонуудай удхаар бүтээгдэнэ гэжэ һануулая.
Фото: «Шэдитэ шүрэ» гэжэ фильмын сүлжээ холбоондохи хуудаһанһаа  Яармагта Буряадай хүдөө ажахынхид мяха хүл хүлөөрнь, мяханай зүйлнүүдые, малай дотор, мяхаар болбосоруулагдаһан эдеэ хоолой зүйлнүүдые болон загаһа, загаһан хоолой зүйлнүүдые наймаанда табиха.
- Мяханай сэн тогтонижоруулха зорилготойгоор үнгэргэгдэдэг яармаг заншалта хэмжээ ябуулга боложо, тэндэ хотын ажаһуугшад өөһэдынгөө малшадай тунга ногоондо атаржуулһан адуу малай үбэлдөө эдихэ үүсэеэшье, мүн баһа хаа-яанаһаа асарагдаагүй, республикын фермернүүдэй үйлэдбэрилһэн холисо молисогүй тон сэбэр эдеэнэй зүйлнүүдые тааруу сэнгээр худалдан абаха аргатай.
Байгша ондо ажаһуугшадта амар байхаарнь зургаан газарта яармагууд үнгэргэгдэхэ юм, - гэжэ Буряадай Хүдөө ажахын болон эдеэ хоолой яаманай хоол хүнэһэнэй ба болбосоруулгын таһагта тэмдэглэнэ.
Улаан-Үдын захиргаан ТРЦ «Capital Mall» (Автомобилистнүүдэй проспект, 4а- 1), наймаанай «Крестьянский» комплекс (Тулаевай гудамжа, 108), Түбэй базаар (Балтахиновай гудамжа, 9);
«Народный» дэлгүүр ТЦ «Первый» (Корабельная гудамжа, 32); зуудахи хороонуудай наймаанай талмайнууд (Бабушкинай гудамжа, 189);
«Табар» ООО (Сэлэнгын Зүүн эрье, Дорожная гудамжа, 30) гэһэн талмайнуудта яармаг үнгэргэхэ гэжэ шиидхээ.
Яармагта хабаадаха хүдөөгэй түлөөлэгшэдэй мэдүүлгэнүүд: 8(3012) 55-29-68, 55-29-98 утаһануудаар абтаха.
Автор: Сэнгэ РИНЧИНОВ  Үндэһэн соёлоо сахижа.
Буряад арадайнгаа аман зохёол хадагалжа ябаһан «Аза хүсэл» бүлгэмэйхид 10 жэлэй хугасаада хэһэн ажалаа тоосоото үдэшэдөө харуулха.
Үндэһэтэнэй номой сангай дали доро бөөмэйлэн байгуулагдаһан энэ бүлгэм ниитын амаргүй ехэ хүдэлмэри ябуулдаг юм байна.
- Урданай сагһаа хойшо дамжан ерэһэн арадаймнай аман үгын баялиг энэ зандаа саашанхи үетэндөө дамжуулагдаһай гэһэн зорилготойгоор ажаллажа байнабди.
Үнгэрһэн энэ хугасаада арадай ёһо заншал харуулһан 9 баримтата фильм буулгаабди.
Түрэ хуримай, шэнэ гэрэй баярай, төөлэйн хүндэ табилга гэхэ мэтэ сэдэбүүдээр кино бүтээгээбди.
Мүнөө үнгэргэгдэхэеэ байһан тоглолтын үедэ «Сагаан үнгын удха шанар» гэжэ нэрэтэй фильмһээ хэһэгүүд харуулагдаха.
Нютагаархид, манай тоглолто ерэжэ харахыетнай уринабди! – гэжэ «Аза хүсэл» бүлгэмэй түрүүлэгшэ Валерия Бабкинова хэлэнэ.
Арад зонойнгоо түүхэ, соёл уралиг сахижа ябаһан бүлгэмэй хүдэлмэри хэтын хэтэдэ мүнхэрүүлэгдэбэ ха юм.
Хэдэн жэлэй үнгэрхэдэ,  энэ кинонуудынь тон сэнтэй материал боложо үгэхэл.
Наһанайнгаа амаралтада гарахадаа.
Соёл уралигта эльгэтэй аад, ондоо мэргэжэлээр ажал хэһэн зон захаһаа байдаг.
Наһанайнгаа амаралтада гаража, тус бүлгэмэй гэшүүн бологшод олон гээд тэмдэглэмээр.
- «Аза хүсэл» бүлгэмэй гэшүүн болоһоорни оройдоо 10 һара боложо байна.
Наһанайнгаа нүхэрэй дурадхалаар иишээ ябанаб.
Өөрөө мэдэхэгүй ёһо заншалнуудтаяа танилсажа, арад зондоо харуулжа байхадаа омогорхоноб.
Бүлгэмэй гэшүүн болоһоор нилээд олон юумэ мэдэхэ болооб.
Яһала хэрэгтэй ажал эрхилнэбди гэжэ би һананаб.
Залуу һүрэгнай һонирхожо, хадуужа абаха бэзэ, - гэжэ энэ бүлгэмэй эгээл залуу түлөөлэгшэ 66 наһатай Жамбал Бимбаевич Цыбенов хэлэнэ.
Үетэнэй урилгаар«Аза хүсэл» арадай аман зохёолой бүлгэмэй эхиндэ байһан зоной нэгэн Цызема Цыреновна Разуваева-Дандарова болоно.
Тэрэ өөрөө арадайнгаа ёһо заншал һайн мэдэхэһээ гадна, аргагүй һайхан хоолойгоороо уянгата дуунуудые хангюурдадаг.
- Минии үетэн, багымни нүхэр Чингис Талсабаевич Гармаев энэ ансамбльда эхинһээнь хойшо ябаһан.
Нёдондо хорото үбшэндэ нэрбэгдэжэ, түрэлөө урилаа һэн даа.
Тиихэдэ үшөө нэгэ үетэмни Цызема Цыреновна - энэ бүлгэмэй гэшүүн.
Гааргын дунда һургуулида суг һураһан үетэдэй ээлжээтэ уулзалгада Цызема Цыреновна Разуваева-Дандарова «Аза хүсэл» ансамбльда ерэжэ хабаадалсахыемни уриһан юм, - гэжэ Ринчин Зугдырович Цыренов хэлэнэ.
Нютагһаа гадуур«Аза хүсэл» ансамбль һаяхана, тодорхойлбол, мартын 4-дэ Новосибирск хотодо концерт-наада харуулжа ерэһэн байна.
Г. Д. Заволокиной нэрэмжэтэ үндэһэтэнэй соёлой түбэй урилгаар тэдэ холын нютаг  айлшалаа.
- Ород Уласта 190 ондо ондоо арад эбтэй эетэй ажаһуудаг юм.
Арад бүхэн өөрын ёһо заншалтай, үргэл мүргэлтэй, үндэһэн наадануудтай.
Арад бүхэнэй үндэһэн наадан баяр жаргал асарха гэһэн нэгэ уряатай.
Бидэндэ аяар холоһоо иимэ айлшад анха түрүүшынхиеэ хүрэжэ ерээ, - гэжэ түбэй захирал Александр Романцев хэлэһэн байна.
«Аза хүсэлэйхид» аяар холын Новосибирск хотын ажаһуугшадта түрэл буряад арадайнгаа ёһо заншалнуудые харуулжа,  хужарлуулжа ерэбэ ха юм.
Нютаг бүхэнһөөАрадай аман зохёолой бүлгэмдэ булган талата Буряадаймнай аймаг бүхэнһөө түлөөлэгшэд бии.
Тус ансамблиин зүжэгшэд Баргажан Хурамхаанай, Алайр Боохоной, Аха Түнхэнэй, Хори Хэжэнгын, Ага Яруунын, Зэдэ Сэлэнгын, юрэдөө, бүхы Буряадтаа ажаһуудаг зонойнгоо зан заршам, ёһо заншал харуулдаг юм.
Газар дэлхэй дээрэ үсөөхэн лэ буряадууд аад лэ, нютаг бүхэндөө хэлэнэй өөрын аялгатай, онсо ёһо заншалтай арад байһаараа бэшэнһээ илгаатай гээшэбди.
Хүндэтэ нютагаархид, энэ тоглолтодо ерэжэ, сэдьхэлээрээ амархыетнай уринабди!
Үнгэрһэн 10 жэлэй туршада «Аза хүсэл» ансамблиин үнгэргэһэн тоглолтонууд болон хэмжээ ябуулганууд.
Уласхоорондын:Монгол оронһоо айлшалһан Жабар үбгэн ба Саһан хүүхэн хоёрые Сагаалганай үдэрнүүдтэ угталга;«Байгалай дасан» - рамнайн һайндэр;«Нүүдэлшэдэй аялга дуун».
Можо хоорондын:«Үндэһэн хубсаһан» фестиваль;«Эвенк арадай хүгжэм» фестиваль;Эвенк арадай үндэһэн «Болдёр» наадан;«Байгал гээшэ бидэбди»;«Булагадай» фестиваль.
Буряадай хүдөө аймагуудаар:Ивалгын аймаг;Кабанскын аймаг;Байгал шадарай аймаг.
Ород Уласай хотонуудаар:Эрхүү можо;Новосибирск хото.
Автор: Булат БАДМАЕВФото: Валерия Бабкиновагай дурадхаһан зурагуудсоёл - Сэсэрлигэймнай хүдэлмэрилэгшэд диктант бэшэжэ туршаба.
Хүүгэдэйнгээ түрэлхидые баһа уряабди.
Олоор ерэһэндэнь баяртайбди.
Мүн сэсэрлигтэй зэргэлээд ажаһуугшад өөһэдынгөө һайн һанаагаар ерэбэ гээшэ.
Бэлдэһэн һууринууднай бусад зондо хүрөөгүй.
Диктант бэшэхэ дуратайшуулые хүгжэмэйнгөө залай танхимда багтаагаабди.
Олонхи хабаадагшадай буряад хубсаһаараа ерэһэндэнь баһа баярламаар,  - гэжэ “Журавлёнок” сэсэрлигэй буряад хэлэнэй багша Дэжэд Владимировна Матвеева мэдүүлнэ.
Буряад драмын театрай зүжэгшэн, Буряадай арадай артистка Жажан Динганорбоева шадамар бэрхээр диктант уншажа үгөө.
“Битнай наадажашье байгаад уншахаб”, - гэжэ байгаад, арадай артистка сугларагшадтай харилсаа.
- Үшөө иимэ уялга дүүргэжэ үзөөгүй ябааб.
Һургуулиин наһандамни  багшынгаа диктант уншаһые һанаад, адляар уншаха гэжэ оролдооб.
Текст хүндэшэг байгаа.
Заримашуул удаан бэшэнэ.
Яаба хээбэшье олон хүнүүдэй буряадаараа бэшэжэ байхадань баярламаар, - гэжэ Жажан Динганорбоева хэлэнэ.
Диктант бэлээр бэшэгдээгүй гэжэ сугларагшад тэмдэглэнэ.
- Ганса һургуулиингаа наһанда диктант бэшээб.
Ехэл хүндэ байнал даа.
Мүнөө сагта ажал дээрээ буряадаараа харилсанагүйбди.
Гансал гэртээ “Журавлёнок” сэсэрлигтэ ябадаг үхибүүтэйгээ хөөрэлдэнэбди.
Түрэл хэлэн дээрээ дуунуудые, шүлэгүүдые сээжэлдэнэбди, хөөрэлдэнэбди.
Харин сугтаа диктант бэшэжэ эхилээгүйбди, - гэжэ Ирина Дарижапова һанамжаяа хэлэнэ.
- Анха түрүүшынхиеэ энэ хэмжээ ябуулгада хабааданаб.
Хатуушаг байгаа гэжэ абаһаар лэ хэлэхэ байнаб.
Ушар гэхэдэ, һургуулидаа һүүлшынхиеэ буряадаар диктант бэшээб.
Танигдаагүй үгэнүүд дайралдаа, ехэнхииень бидэ хэрэглэнэбди.
Иигэжэ бэеэ туршааб даа, - гэжэ Должид хөөрэнэ.
Автор: Борис БАЛДАНОВФото: авторай гэрэл зурагууд"Эрдэм-2023"диктант Авиационно заводой мэргэжэлтэд өөрынгөө аэропорт дээрэ бүтээлнүүдтэеэ танилсуулгын хэмжээ ябуулга үнгэргөө.
-Энэ вёртолет шэб шэнэ.
Адли машина байхагүй, Ород Улас дотор иимэ агаарай онгосо хаанашье хэнэгүй, - гэжэ Алексей Цыденов танилсалгын ажал эхилээ.
Холын гүрэнэй 90 хуби ажаһуугшадынь буддын шажан баримталдаг юм.
Эгээл тиимэһээ Мьянма гүрэнэй айлшадай Ивалгын дасан хүрэһэниинь гайхалгүй.
Һүүлээрнь үнгэргэгдэһэн түхэреэн шэрээгэй үедэ шухала асуудалнууд хэлсэгдээ.
Элүүрые хамгаалга, авиационно үйлэдбэри болон олзо оршо оруулалга тухай гол түлэб хөөрэлдэһэн байна.
-Ород Уласай можо нютагуудтай сэхэ хэлсээ баталжа ажаллаха тухайгаа ойлгообди.
Тиихэдээ богонихон сагай туршада һайн үрэ дүнтэй болохобди, - гэжэ Мьянма гүрэнэй премьер-министр Мин Аун Хлаин үгэ абахадаа хэлэбэ.
Түхэреэн шэрээгэй һүүлээр айлшад ядерна медицинын түб, ЛВРЗ хүрэжэ, ажалтайнь танилсабад.
Мэргэжэлтэдээрээ андалдажа, бэе бэеынгээ дүршэл халан абаха тухай түрүүшын хэлсээнүүд хэгдээ.
-Вертолёдуудые худалдаха тухай эгээл түрүүн ажал ябуулхабди.
Саашадаа барилгын хэрэгсэлнүүдые, Сэлэнгын ЦКК-гай бүтээлнүүдые худалдаха хэрэгтэй, - гэжэ Алексей Цыденов хэлэһэн байна.
Автор: Булат БАДМАЕВФото: egov-buryatiaУрда-АзиУлаан-Үдэ  фото: из архива Михаила Харитонова В будни  залы до обеда пустовали, и на эти сеансы ходили пенсионеры и прогульщики с уроков и пар.
Во времена Андропова в кинотеатрах проводили массовые облавы и прогульщиков вносили в списки, которые передавали по месту работы или учебы, а могли и прямиком отправить работать  на овощебазу.
В фойе кинотеатров стояли игровые автоматы, по стенам развешаны портреты популярных артистов, в буфете продавали пирожные, газировки и мороженое.
А чего стоили киноафиши, нарисованные штатными художниками?
В Улан-Удэ были кинотеатры «Прогресс», «Эрдэм», «Дружба», «Октябрь», «Восток» на Шишковке и «Родина» в Загорске.
Все они канули в лету.
Подведена черта под их не долгой, но великой историей…
Показывали кино и в Домах культуры в микрорайонах ПВЗ, Батарейка, Стеклозавод, Мясокомбинат, Бурвод и т. д.
Однако в ДК были только вечерние сеансы.
«Прогресс»Центральным был легендарный «Прогресс».
Он открылся 12 октября 1935 года фильмом «Песня о счастье».
Тогда он был деревянным, с большим и малым залами.
В годы войны в нём показывали агитационные фильмы и сводки с фронта.
А после войны появились иностранные трофеи: «Большой интерес вызвали трофейные фильмы – «Девушка моей мечты», «Индийская гробница» и др.
На фильме «Тётка Чарлея» люди смеялись так, что после сеанса по полу текли струи мочи.
Никогда больше не видел такого» (Бараев, Байкал.
2011-2, с. 109).
Позже, в 1963 году, новое здание кинотеатра стало первым в городе, построенным из стекла и бетона, а два зала стали называться красным и зелёным – по цвету кресел.
В неофициальной истории Улан-Удэ «Прогресс» был больше, чем только кинотеатр, и занимал то же место в массовом сознании молодёжи многих поколений, что и Горсад.
Это было место встреч, знакомств,  свиданий, светлых чувств и впечатлений, остающихся в памяти на всю жизнь: «Решили сфотографироваться в «Прогрессе» всем классом с Антониной Леонтьевной, директором, другими учителями.
А то затянем и разъедемся по всему Союзу» (Бараев, Байкал.
2011-2, с. 112).
И далее: «Выйдя к «Прогрессу», увидел впереди Эллу и Ниагару, которые спускались по правой стороне, взявшись за руки.
Высокие, стройные, в светлых платьях, они время от времени прыгали по ступенькам тротуара.
И делали это легко, грациозно, со смехом и визгом.
Они походили на лебедушек, которые перекликаясь, вот-вот с клёкотом взмоют в небо.
Залюбовавшись ими, не стал догонять их.
Город был залит солнцем и свежей зеленью.
А в конце улицы белел собор Одигитрии-путеводительницы» (Там же, с. 122).
Ну  а к девушкам,  как мухи на мёд, устремлялись парни.
К тому же «Прогресс» был местом сбора «Гортопа», молодежной группировки 70-х, сформированной не по территориальному признаку.
Кино по понедельникам В  фойе «Прогресса» была  небольшая сцена, где перед вечерним сеансом играл вокально-инструментальный ансамбль.
Был ещё лекторий, в рамках которого показывали шедевры мирового кино.
Перед сеансом  девушка искусствовед с института культуры рассказывала о фильме.
На таком кинопонедельнике, а спецпоказы были по вечерам в эти дни недели, я впервые посмотрел «Однажды в Америке» Серджио Леоне, «Репетицию оркестра» Феллини, «Пролетая над гнездом кукушки» Милоша Формана, «Андрей Рублёв» Тарковского, «Фанни и Александр» Ингмара Бергмана и ряд других, в массе своей не выходивших в широкий прокат  фильмов.
С тех пор «Однажды в Америке», как и «Старший сын» Виталия Мельникова по Вампилову, «Неоконченная пьеса для механического пианино» Михалкова остаются моими любимыми фильмами.
Впрочем, не на всех из них можно было досидеть до конца сеанса.
На «Ностальгии» того же Тарковского я отчаянно боролся со сном, но безуспешно, спотыкаясь, пошёл на выход в уже почти пустом зале!
В памяти остались лишь бесконечные (9 минут экранного времени! ) проходы героя Олега Янковского с зажжённой свечой по пустому бассейну.
Не каждый, даже самый искушённый ценитель киноискусства был способен вынести эту пытку.
Однако, в Улан-Удэ, благодаря тем же кинопонедельникам, сформировался свой круг любителей интеллектуального кино: «Сходил на американский фильм «Ураган», это первый фильм, который я посмотрел после Питера.
Неплохо.
Пропустил несколько хороших кинокартин: времени не хватает, разъезды, да и всякие личные нелишние дела» (Дугаров, Байкал.
2010-3, с. 130).
Важнейшее из искусствНо, главное, тогда оставалась актуальной фраза Ленина, что из всех искусств, для нас важнейшим является кино, и она была руководством к действию.
Особенно в довоенное и послевоенное время: «Идём на коллективный просмотр кинофильма «Падение Берлина».
В два часа дня.
Его организовали для 1-й и 2-й школ.
Говорят, фильм замечательный, но я смотрю на всё своими глазами, моё мнение не всегда совпадает с мнением ребят.
Кинотеатр «Прогресс» самый большой в городе, зал в три раза больше, чем в «Эрдэме».
Здесь мы смотрели лучшие фильмы тех лет.
Просмотр «Молодой гвардии» стал событием.
Перед началом фильма по рядам ходили записки: «Будем достойны героев Краснодона! » и т. д.
Тут же мы смотрели «Кубанские казаки».
Фильм очень понравился» (Бараев, Байкал.
2011-2, с. 109).
После коллективного просмотра фильмы обсуждали, разбирали образы героев,  сценарии и режиссуру, старшеклассники писали сочинения, и это давало плоды.
После «Молодой гвардии» юный Владимир Бараев писал в дневнике: «Помню войну по сводкам радио, газетам, по голоду, сбору подарков советским бойцам, по работе в тимуровском отряде (участники Носкин, Чижов, Левинцев и я).
Был бы я постарше, сражался бы не хуже других и, если понадобилось, отдал бы свою  жизнь, как молодогвардейцы, Космодемьянская, Матросов» (Там же).
«Эрдэм», «Дружба», «Октябрь» Старейшим кинотеатром Улан-Удэ являлся «Эрдэм», здание которого в 1870 году построили купцы Борисовы.
В 1908 году в нём открылся электротеатр «Иллюзион».
После революции, в 1918 году, его переименовали в «Золотой рог».
А после открытия «Прогресса» он стал детским, в нём показывали фильмы для юного зрителя и мультфильмы – мультипликационный журнал «Весёлая карусель», «Ну, погоди! » и даже японскую мультипликацию.
А вот продукцию компании Уолта Диснея тогда не жаловали.
Два других старейших кинотеатра города - это «Октябрь», открывшийся в 1954 году, и широкоформатный «Дружба», действовавший с 1971-го.
«А когда построили кинотеатр «Дружба», ходили всем классом в кино» (Не только «вэшники или 40 лет спустя», с. 161).
Перед «Дружбой» стоял памятник «БАМ.
Дорога дружбы» - скульптурная группа изображала троих молодых людей и девушку, бодро шагающих по железной дороге.
В народе этот памятник прозвали «Без пяти одиннадцать».
Бамовцы шагали как бы в сторону гастронома (через дорогу), а в нём был винно-водочный отдел, начинавший торговать спиртным с 11 утра.
«Дружба» был единственным кинотеатром с широким форматом и большим кинозалом, амфитеатр которого круто уходил вверх.
Широкий экран придавал особую зрелищность и из кинопремьер того времени запомнились: «Табор уходит в небо», «Золото Маккенны», «Розыгрыш» и т. д.
Песню из «Розыгрыша» - вальс «Когда уйдём со школьного двора» играли потом на всех школьных, и особенно на выпускных вечерах.
- В «Октябрь» мы сбегали с уроков, - вспоминал фотограф Дмитрий Алтаев.
– Однажды сбежали всем классом на «Генералы песчаных карьеров».
В момент, когда показывали обнажённую женскую грудь, наши девочки закрыли глаза от стыда!
А мы, мальчишки, смотрели, разинув рты!
Потом всем нам, конечно, влетело…Теперь  на месте «Дружбы» стоит Русский драматический театр, а на месте «Октября» строится высотка.
Автор: Александр МАХАЧКЕЕВФото: из архива Михаила Харитоноваистория и этнография  фото: roadgid. ru Теэд зарим нэгэн ялада ороһоноо өөрөөшье мэдэнгүй байжа, ялынгаа мүнгэ түлэнэгүй, зарим нэгэн һайн мэдэжэ байгаад, һайн дураараа түлэнэгүй.
Тиихэдэнь сүүдэй гаргаһан шиидхэбэреэр зэмэтэниие нэхэдэг албанай мэргэжэлтэд үритэй зониие бэдэрдэг һэн.
Харин мүнөө ялада унаһан эрхэтэнэй банкын счёт дээрэһээ мүнгэниинь сэхэ хороогдожо байха болобо.
-Харгын дүрим эбдэһэн жолоошодые оньһон түхеэрэлгэ өөрөө  элирүүлээд, штраф абаха.
Тиихэлээрээ бидэнэй ажалшадта һураггүй хүнгэн болохо, - гэжэ Буряадай ахамад пристав Пётр Ертанов хэлэнэ.
Харгын дүрим эбдэһэнэй түлөө ялада унаад, тэрэнээ саг соогоо түлэдэггүй зоной тоодо жолоошод  ороно.
2022 ондо сүүдэй  гаргаһан шиидхэбэреэр 100 сая түхэригһөө дээшэ мүнгэ зэмэтэниие нэхэдэг албанай мэргэжэлтэд суглуулаа.
-Буряадтамнай ялада унаһан аад, мүнгэеэ түлэдэггүй нэгэ эрхэтэн байха.
Тэрэ 170 дахин харгын дүрим эбдээ,  148 мянган түхэригэй ялада унаа.
Тиимэ зониие хэһээгээгүй һаамнай,  арад зон бүри нэтэрнэ ааб даа, - гэжэ ахамад пристав Пётр Ертанов хэлэнэ.
Жэлһээ жэлдэ харгын үридэ ороһон жолоошодой тоо олошорно.
Нёдондо 1 сая 145 мянган ушар бүридхэгдөө, мүнгэнэй хэмжүүрээр 6,5 млрд болоно.
Автор: Булат БАДМАЕВФото: roadgid. ruхаргын дүрим   фото: zasag. mn Июниин 27-һоо 29 болотор «Барилгын хэрэгсэлнүүдэй, эдеэ хоолой зүйлнүүдэй ба оньһон түхеэрэлгэнүүдэй орос-монгол уласхоорондын үзэсхэлэн» гэһэн хэмжээ ябуулга үнгэрхэнь.
Тэрэнь Сүхэ-Баатар хотодо ба хилын татабаригүйгөөр нйамаа эрхилхэ «Алтан булаг» гэжэ зоонодо эмхидхэгдэхэ.
Буряадай экспорт дэмжэлгын түб тус үзэсхэлэндэ хабаадаха хүсэлтэй олзын хэрэг эрхилэгшэдэй мэдүүлгэнүүдые бүридхэжэ байнхай.
Буряад ороной түлөөлэгшэд Монгол орондо хамтаржа хүдэлхэ олзын хэрэг эрхилэгшэдтэ – татабаригүйгөөр наймаа эрхилхэ тусхай газарай гэшүүдтэ, мүн орос эд бараа оруулха хүсэлтэй Монголой бусадшье аймагуудай компанинуудта өөһэдынгөө үйлэдбэрилһэн зүйлнүүдые дурадхажа, хэлсээ баталха аргатай.
Үзэсхэлэн удаадахи шэглэлнүүдээр ажалаа ябуулха:Барилгын хэрэгсэлнүүд;Эдеэ хоолой зүйлнүүд, ариг сэбэрые сахихада хэрэглэгдэдэг эд бараан;Оньһон түхеэрэлгэнүүд;Гэр дотор табигдадаг бараан ба тэрэнэй хэрэгсэлнүүд.
Татабаригүйгөөр наймаа эрхилхэ зооно мүнөө дээрээ хоёр гуримаар хүдэлжэ байна: худалдаа-наймаанай ба үйлэдбэриин.
Тэндэ 26 эмхи ажалаа ябуулна.
Тиигэжэ орос эд бараа татабаригүйгөөр наймаа эрхилхэ зооно руу гаргабал, хилын пошлино ба НДС түлэгдэхэгүй юм.
Тиимэһээ орос-монгол хилэ шадар наймаа эрхилхэ хэрэг яһала ашагтай болоод байна.
Жэшээлхэдэ, Оросһоо Хитад руу үндэгэ гаргахада, 26,6% татабари абтадаг юм.
Харин Алтан булаг руу гаргабал, ямаршье пошлино ба НДС түлэгдэхэгүй.
Гадна татабаригүйгөөр наймаа эрхилхэ зоонодо Оросой Холбоонһоо оруулагдаһан түүхэй эд хэрэглэжэ, үйлэдбэриин ажал ябуулха арга боломжо бии.
Тиигэжэ тэндэ бүтээгдэһэн эд бараан «Made in Mongolia» гэһэн тодорхойлготой байха болоно.
Саашадаа үнөөхи эд барааниинь Монгол орондоо гү, али Евросоюзай гүрэнүүд, Солонгос, Япон Уласууд руу гаргагдажа наймаалагдаха аргатай.
Монгол Улас Евросоюзтай ба Японитой пошлиногүйгөөр худалдаа наймаа эрхилхэ тухай хэлсээ баталанхай юм гэжэ һануулая.
Фото: zasag. mn  Хотын түмэр моридые заһабарилдаг, запчасть наймаалдаг дэлгүүрнүүд өөһэдөө ехэ гайханги болоод байна.
Алас Дурнын зүгтэ авто-унаанууд Япон гүрэнһөө асарагдаһан гэжэ бултанда мэдээжэ.
Тэндэһээ хуушан унаанууд олоор оруулагдадаг.
Олон дэлгүүрнүүд наймаанда табиһан хэрэгсэлнүүдэйнгээ сэн нэмээгээ.
Тэндэһээ асархань үнэтэй болоо.
Тиимэһээ бидэ гарзатайгаар ажал хэхэ дурагүйбди гэжэ олонхинь хэлэнэ.
Тэрэнь баһал зүб лэ даа.
Мүнгэ алта шүүмжэлэгшэдэй хэлэһээр, доллар түхэригтэ орходоо, 60 хубяар дээшэлээ, түмэр мориной хэрэгсэлнүүд дунда зэргынь 35-40 хуби ургаа.
Ниитын унаануудтай байдал шахардуу болохоёо байна.
Мүнөө хотын зониие шэрэдэг унаануудай тоһо түлишэнь гэнтэ ургаа.
Мотоор, коробко соогоо хэдэг тоһоной сэн 100 хубяар дээшэлээ.
Жолоошод гарзатайгаар ажаллаха баатай, - гэжэ харгын ажахын болон авто-унаануудай профсоюзай түрүүлэгшэ Игорь Сластин хэлэнэ.
Унаагаа заһабарилдаг станцинууд ажалайнгаа түлөө түлбэри нэмээгээгүйбди гэжэ хэлэнэ.
Японһоо оруулагдаһан хэрэгсэлнүүдтэ сэн ургана.
Теэд хүн зон уйдхарта дарагдаха хэрэггүй гэжэ СТО-гой мастер найдуулан хэлэнэ.
Автор: Эрдэни РАДНАЕВФото: Pixabayавтоамашиназаһабарилгастоүнэ сэн   фото: Буряад Уласай засагай сайтһаа Дмитрий Геннадьевич Булнаев 1975 оной апрелиин 16-да Улаан-Үдэ хотодо түрэһэн юм.
1997 ондо Буряадай гүрэнэй хүдөө ажахын академи  «зоотехния» мэргэжэлээр түгэсхөө.
2004 ондо Зүүн Сибириин техническэ университет дүүргээ.
1997 оной сентябрь һараһаа 2003 оной апрель болотор «Электросвязь» гэһэн эмхидэ, 2003-2008 онуудта  Улаан-Үдэ хотын захиргаанда ажаллаа.
2008 оной август һараһаа Буряад Уласай Эд зѳѳриин ба газарай харилсаануудай  яаманда хүдэлжэ эхилээ, харин 2021 ондо сайдай 1-дэхи орлогшоор томилогдоһон байна.
Автор: Янжима ДАРМАЕВАФото: Буряад Уласай засагай сайтһааЗасагай газар 5-дахи жэлээ удаа дараалан тус мүрысөөн Великие Луки хотодо эмхидхэгдэнэ.
Мүнөө жэлдэ хэзээ хэзээнэйхиһээ олоор тамиршад эндэ хабаадаһан байна.
35 можо хизаарай 657 залуу тамиршад наһанай хоёр бүлэгтэ хубаараад, түрүү һуури эзэлэгшэдые элирүүлбэ.
21 наһа хүрөөдүй тамиршадай дунда мүрысөөндэ Буряадай тамиршад гурбан медальда хүртөө.
Командна тоосоондо эрэшүүлэй суглуулагдамал команда шангай 2-дохи һуури эзэлээ.
Санкт-Петербург болон Москва хотонуудай тамиршадые шүүгээд, финалда Үбэр Байгалай хизаарай командада тэдэ диилдэшоо.
Иигэжэ Александр Гонгоров, Бато Доржиев, Санжэ Цыдыпов гэгшэд мүнгэн медаль абаба.
Хубиин тоосоондо Бато Доржиев, Светлана Харульчиева гэгшэд шангай 3-дахи һууринуудые эзэлээ.
ДНР-эй, Ленинградай можын, Буряадай, Москвагай тамиршадые Бато илажа гараад, хахад финалай уулзалгада Чувашиин түлөөлэгшэдэ диилдээ.
3-дахи һуури эзэлхын түлөө уулзалгада Үбэр Байгалай хизаарай Максим Цыреновые шүүһэн байна.
Светлана Москва хотын гурбан түлөөлэгшые, Дагестанай тамиршаниие шүүгээ.
Үбэр Байгалай хизаарай Ирина Дашинимаевае илажа, шангай 3-дахи һуурида гараа.
18 наһа хүрөөдүй наһанай бүлэгтэ Буряадай тамиршад оройдоол нэгэ медаляар шагнагдаа.
Басагадай команда 3-дахи һуурида гараа.
Адиса Гергенова, Александра Дашиева, Санжана Жигжитова гэгшэд хүрэл медаль абахын түлөө Ханты-Мансиин тойрогой тамиршадые диилэһэн байна.
Бүхэроссиин мүрысөөндэ хабаадагшад Псковой можын Великие Луки хотоһоо Московско можын Красногорск хото ошобо.
Эдэ үдэрнүүдтэ тэндэ Ород гүрэнэй генеральна прокуророй шангуудта хүртэхын түлөө бүхэроссиин мүрысөөн болохоор хараалагдана.
Автор: Борис БАЛДАНОВ   Дамдин Бадараевбуряад хэлэн   фото: pixabay. com Арбан долоо наһатай ябааб.
Ай, хөөрхы, зайлуул.
Би тиихэдэ өөрыгөө эрэ хүн болооб гэжэ һанагша һэм.
Гэхэдээ тэрэ зун өөрыгөө ёһотой эрэ болоһоноо мэдээ бэлэйб.
Долоодохи һарын нэгэ үдэр би нютагайнгаа Чингис хаантай, тэрэнэй залуу һамгантай хамта сомонойнгоо нааданда ошохо гэжэ эртэ үглөөгүүр гэрһээ гарабабди.
Тэрэ Чингис хаан гэжэ минии нэрлэдэг хүнэй бодото нэрэнь Шара Самба юм.
Би тэрээндэ иимэ дошхон, һүртэй нэрэ үгөөд, тиимэ нэрэ үгэһэнөө хүндэ хэлэдэггүй һэм.
Урилдаанда гүйхэ мори заһажа бэлдэхэдэнь, би Самбада туһалдаг байгааб.
Нам мэтын эдиршүүл Һалхин зээрдэ, Сахилгаан хээртэл үльгэр домогой нэрэтэй һүрхэй һайхан хүлэг моридые үдэшын шиигэй буухалаар хээрэ гаргажа бэлшээдэг, эртэ үүрээр шалааень гаргажа гүйлгэдэг, үдэрэй халуунда уһалхаһаа эхилээд, хара ажалынь хэхэһээ бэшэ, ондоо ямар туһа хэхэбибди даа.
Шара Самба гуша гаран наһатай, жоотогор шара нюдэтэй, буржагар хүрин үһэтэй, дундуураа хобигор ута үргэтэй, маяашаг богони хүлөөрөө батаар гэшхэжэ, нюдаргаяа үргэлжэ зангидаад ябадаг хүн юм.
Шара нюдэнэйнь урин зөөлэн харасатай байхыень би нэгэтэшье хаража үзөөгүйб.
Нюһаа шэрэһэн багашуул тэрэнэй харасаһаань айһандаа хултаганалдан, мүрөө хабшаад, модон үмдэ үмдэһэндэл байрадаа хүдэлэнгүй, уруугаа хаража зогсодог һэн.
Самба адуу малаар, алта мүнгөөр хэды баян болобошье, мори наймаалха хэрэгтэ шунажа ороһон хүн байгаа.
Хабартаа ногооной бултайһан үеэр хэдэн мори холбожо баряад, нэгэн дээрэнь угалза шэмэгтэй гоё эмээл тохожо, һайн хубсаһаяа шэлэжэ үмдөөд, һалхи шуургандал гүйлгэжэ арилдаг бэлэй.
Хэрлэн, Баян-Улаан, Гал шар, бүри аяар хаана холо байһан Дариганга хүрэтэр аралжаа наймаа хэжэ, зунай саг болотор зайжа гүйлгөөд, һайн-һайн хатарша жороо моридые үнгэ жүһөөрнь тааруулжа хүтэлэнхэй уулын үбэрөөр тооһо татуулан, дуу уянгалуулһаар бусажа ерэхэл даа.
Шара Самба гэдэг иимэл эди хабатай хүн байгаа.
Манай нютагай зоной зариманиинь Самбые сагаан омогтой, хии мориёо дээгүүр хиисхүүлһэн хүн гэлсэжэ магтаад, атаархаад абаха, олонхи зониинь «мэхэ һайрхуу хоёртоо диилдэһэн, олигтойхон амитан даа» гэлсэдэгшье бэлэй.
Харин би тэрэниие Чингис хаандал адли хүн гэжэ бододог һэм.
Бидэ үүр сайхалаар бодожо, урда зүг шэглэжэ зорибобди.
Сомоной түб хүрэтэр хоёр үртөө ябаха зайтай юм.
Зам дээрэмнай Жэрэмэй дабаан гэжэ үндэр дабаан оршодог.
Наранай мандаха үеэр Чингис хаан Сагаан тохойн айлнуудаар хүрэжэ, «дүрөөгөө шангалхамни» гээд, бидэ хоёрые орхёод, гүйлгэжэ ябашаба.
Самбын бидэ хоёрһоо холодон ошоходонь, минии зосоо гэрэлтэй болоодхибо.
Арбан долоо наһатай болоод ябаһан намда эрэ хүнэй үнэр ороһон лэ байгаа бэзэ.
Шара Самбын һамган Хулан гэжэ нэрэтэй.
Үнэхөөрөө Хулан гэжэ нэрэтэй юм.
Хулан холын нютагһаа хүргүүлжэ ерэһэн, һара шэнги һайхан шарайтай, һалхиндал тогтууригүй зантай амитан бэлэй.
Ахаяа дахажа, аймагай түбөөр хоёр жэл тухай болоод, нютагаа бусажа ерэхэдэмни, Шара Самба иимэ һайхан залуу һамгатай болоһон байгаа.
Самба үргэлжэ һамгандаа занажа, үүр сүүрээр хараал шэрээл табижа байдаг юм гэжэ манай нютагай зон хэлсэдэг бэлэй.
Харин би тиимэ шэрүүн ааша Самбын гаргажа байхыень хараагүйб.
Чингис хаанай хараа-бараан харагдахаяа болибо.
Нааданай урилдаанда табиха гэжэ һойһон дүрбэн һайхан моридыень холбожо хойноо хүтэлөөд, Хуланай унажа ябаһан моринтой зэргэшээжэ хатарганабди.
«Үглөөнэй һэрюундэ түргэхэн ябаад, Жэрэмэй дабаа дабаарайгты», - гэжэ «хаан» бидэндэ захижа хэлэһэн байгаа.
Би Хулан хүүхэниие хулгай нюдөөрөө һэмээхэн харан-харан, сэдьхэлни хөөрэнхэй, баяртай ябабаб.
«Иигэжэ ябаһаар байтарнай, «хаан» хүрэжэ ерэнэ аа гү? » – гэжэ эжэлүүдгүй һанагдаха юм.
Сэлмэг огторгойдо наран мандажа, урдаһаамнай һалхин һэршэгэнээд, уулын энгэрэй һүүдэр соо байха үедэнь ташалан газартань наранай туяа тудаба.
Нуга газарай шүүдэртэй ногоон моридой хүл доро шир-шир гэжэ, урдамнай зурыһан зам дээрэһээ булжамуур шубуудай агаарта хөөрэн дэгдэхэнь харагдана.
Хулан хүүхэн улаан үнгэтэй сабхи үмдэнхэй, жэжэхэн хүлэйнгөө үльмые хотойлгон жиигээд, дүрөөдэ хэнхэй.
Хүхэ торгон тэрлигэйнгээ хормойе үбдэгһөө дээгүүр суглуулжа, торгон оймһоной саана туяаржа байһан шиираг булшангаа шангаханаар орёогоод, угалза, һиилүүр шэмэгтэй эмээл дээрээ янзатайханаар һуужа, шара дурдам бүһээр орёоһон нарихан бэлхүүһэеэ, жороо хүринэйнгөө ябадалай ая соохоно үлэ мэдэг нахилзуулан ябана.
Магнай дээрээ һарын дүрсэтэй жороо хүрин мориниинь мүнгэн тоборюулгатай хазаарайнгаа амгайе һоёодоо үлгэжэ, хазаар даран табилуулхадань, елэгэр үһэтэй зоогойнь үлэ мэдэг жэрбэлзэхэнь харагдана.
Энэ зоо нюрган дээрэнь уһатай аяга табибал адхархагүйл.
Морин эзэн хоёрой нэгэн боложо ниилэшоод, талын дундуур табилуулжа ябахыень харахада, уянгата хүгжэмэй зэлэ татан зэдэлһэндэл, сэдьхэлдэ ехэл таарамжатайгаар үзэгдэхэ юм.
Харин минии үмдэһэн хубсаһан гэхэдэ: наранда ангашаһан, хүбөөгөөрөө һэбэрэнхэй ногоон үнгэтэй тэрлиг, үбдэг дээрээ түхэреэн ута халааһатай сэрэгшын үмдэн, хухархай һарабшатай хуушан муу малгайтайб.
Унажа ябаһан моримни гэхэдэ, Чингис хаанай адуун һүрэгэй адагай адаг, ааша муутай үреэ морин байба.
Хулан уулын орой тээшэ хараад, уянгата дуу дуулажа ябатараа, намайе нюдэнэйнгөө булангаар хаража, наадалһандал энеэбхилээд:- Сампил, нэгэ һайхан дуу дуулажархи, - гэхэдэнь, минии шарай яаха хээхыншье аргагүй улаа бутараад абаба.
Үншэн хүн дууша гэдэгтэл, тэрэ багтаа би һайхан хоолойтой гэжэ тоотой ябааб.
Адуу мал дахажа ябахадаа, дуу дуулаад, хадаар таража ошоһон сууряагаа шагнадаг үбшэнтэй һэм.
Би һүндэ садаһан тугалдал хэлээ долёогоод, дуугаа эхилхэдээ, тон муугаар эхилһэн аад, саашань ехэ зохидоор тааруулжа, «Арын мянган уула дээрэ гараад харахада» гэһэн дуу дуулажархибаб.
Намайе иигэжэ дуу дууладаг юм гэжэ огто һанаагүй ябаһан Хулан моринойнгоо хазаар татаад, һайхан алаг нюдөө ялалзуулжа, нам тээшэ энеэбхилээд абахадань, би урма зориг орожо, ухаан хоолой хоёройнгоо шадалыень шабхажа, «хари холо ябаһан хайрата ганса үхинөө һанаһан эжы тухай» дуу дуулабаб.
Хуланай хамсы доторһоо аршуул гаргажа, нулимсаяа аршахадань, би амаа ангайһан зандаа үлэшоо бэлэйб.
Хуланиие иигэжэ уярха юм гэжэ һанаагүй ябаа ха юмбиб.
- Сампил, үшөө дуула, - гээд, Хулан һугшаран уйлашаба.
Хуланай иигэжэ уйлахада, дуулаха сэдьхэлгүй болошобоб.
Хулан нилээн удаан уйлаһанайнгаа удаа уушхараад, нам тээшэ аятайханаар хаража:- Сампил, ямар һайханаар дууладаг хүмши, - гэхэдэнь, би эшэдэһээ хүрэһэндөө улайшоо һэм.
Дабаанай орой дээрэ гарахадамнай, үдэ шахажа байба.
Энэ үеын хоорондо Хулан бидэ хоёр бэе бэеэ һайн мэдэхэ боложо үрдибэбди, Хулан намдал адли үншэн хүүхэн байба.
Бидэ обоогой хажууда дүтэлөөд, моринһоо буубабди.
Мүнөөдэр наратай үдэр дайралдажа, ааяма халуун болобошье, дабаанай оройдо һалхитай, һэрюухэн, ой модоной шэлбүүһэнһээ һайхан үнэр анхилна.
Тээ доро саана, хүхэ ногоон шугын дундуур арюун сэбэр уһатай Онон голой годирон, нугаран урдахань наранай гэрэл доро элихэнээр миралзажа харагдана.
Хулан зулайгаа даража орёогоод уяһан сасагтай пулаадаа тайлажа, мяхалиг сагаахан гараараа магнайгаа эльбээд, юун тухай бодоһыень бү мэдэе, нам тээшээ шэртэжэ, эелдэгхэнээр энеэбхилээд абаба.
Энэ үедэнь: “Чингис хаан хүрэжэ бү ерэһэй! ” – гэжэ һанажа үрдиһэн би зам руу хэды дахин хараад абабаб.
- Юу харанабши? – гэжэ хүүхэнэй гэнтэ асуухада:- Чингис. – гэжэ өөрөөшье ойлгонгүй хэлэжэрхибэб.
- Юун? – гэжэ Хуланай нам тээшэ гайхажа харахадань, би мэгдэһэндээ:- Аа-а. Тиимэ Чингис.
Үгы.
Са.
Са. – гэжэ бүри ехээр мэгдэжэ, тэнэг юумэдэл энеэгээд абахадамни, Хулан улам гайхажа:- Юун Чингис бэ? – гэжэ нюдөө томо болгобо.
Би арай бэеэ барижа, зүрхэ ороходол гээд:- Үгы, тэрэ.
Самба гуай ерэхэ болоогүй гү? – гэхэдэмни, Хулан гайхаһан хэбээрээ:- Тиигээд юундэ Чингис.
Чингис гэнэбши? – гэжэ асуухадань: “Дүүрэһэн хэрэг болоо ха даа”, – гэжэ бодоод:- Самба гуай Чингис хаандал адли түһөөтэй бэшэ гү? – гэхэдэмни:- Юун гэбэш-ээ? – гээд, гэдэргээ унахаһаа нааша энеэгээд:- Үхэһэн хойноо Чингис хаан болуужан.
Чингис хаандал баатар хүн байбал, һамгаяа сохихогүй байгаа.
Тэрэшни мүнөө “ногооржо, моринойнгоо дүрөө шангалжа” ябаа бэзэ.
Мүнөө һүниндөө сомон хүрэжэ абабалнай, һайн байгаа, - гэжэ һанаа алдаад, ногоон дээрэ хажуулдижа, эли бултайһан үбдэгөө хормойгоороо оройгоод, нэгэ хилгана үбһэ таһалжа, амандаа зуугаад, ямархан нэгэ зүйл мүрөөдэжэ һанаһандал, нюдөө аняад байһанаа гэнтэ нээгээд:- Намайе татажа бодхоо! – гэжэ гараа һарбайба.
Гарынь ехэ зөөлэхэн, дулаахан байба.
Хулан түргэн мориндоо мордоод:- Сампил!
Гол дээрэ ошоё.
Уһанай эрье дээрэ гоё байһан байха.
Самба энэ гэһээр ерэхэеэ байнагүй.
Ябая! – гээд, морёо ташуурдажа, дабаа уруудаба.
Би яаралтай мориндоо мордожо, хойноһоонь гүйлгэбэб.
- Сампил, дуугаа дуулаарай, - гэжэ моридой ябадал дунда Хулан хэлэбэ.
Би хүбөөгөө һэбэрэнхэй ногоон тэрлигэйнгээ хормойе хиисхүүлэн:- Эрэ боро харасагань үү – дээЖэгүүрхэндээ хүсэтэй ай хөө, алдартай минии ээ. – гээд, Жэрэмэй дабаанай жэнгинэтэр дуулажа ябабаб.
Голой эрьедэ хүрэжэ ерэхэдэмнай, урилдаанда гэжэ һойһон хурдан мориднай хүлэршэнхэй байгаа һэн.
Хүн зоной ябахаяа болиһон хуушан гараса тээшэ Хулан намайе дахуулба.
Бидэ хоёр уляаһа бургааһан, мойһон, долоогонын холисолдожо ургаһан бүтүү шугын дунда буужа, моридоо уяад, туха соохоноо хөөрэлдэжэ һуухадаа, юунэй боложо байһые хүсэд һайнаар ойлгохо, мэдэхэеэ болёод:- Хула-аан, манай нютагта шамдал адли һайхан хүүхэн байхагүй, - гэжэрхибэб.
- Намда үшөө һайхан юумэн биил даа.
- Юун?
- Юун бэ гэхэдэ, сэдьхэл.
- Тиигээд жаргалтай амидаржа.
- Ши бодоод үзэ.
Хүнэй эрхэ мэдэл соо ябаһан би зоболонгоо нюуха гэжэ оролдодогби.
Хүн зон намайе жаргалдаа дашууршаһан хүн гэжэ бододог.
- Хулан, ши иигэжэ зобожо амидарха ёһогүйш.
Самбаһаа һалаад яба!
Шамайе ходо сохижо, һүрдүүлжэ байдаг хүн ха юм.
Хаяад ябабалшни, яажашье шадахагүй.
- Сампил, би шам шэнги хүнтэй байбал.
Ши даншье эшэмхэй байнаш даа.
Намайе үнэсэ даа.
Хажуудахи бургааһанай мүшэр дээрэ һууһан бишыхан боро шубуухай “та хоёр яажа байнабта? ” гэһэндэл, толгойгоо хэлтылгэжэ, шэл субадтал адлихан нюдөө эрьелдүүлжэ байгаад, Хулан бидэ хоёрые харана хэбэртэй.
Хулан гараа дэрлэжэ, нюдөө аняад:- Намартаа шинии аймаг ошоһон хойно би Самбаһаа һалаад, баһа аймаг ошожо амидархаб.
Ажалда ороод хүдэлхэдөө, аргаяа олоно бэзэб.
Би юумэ оёжо шадахаб.
Сэбэрлэгшыншье ажал хэжэ ядахагүйб.
Тиимэ гү, Сампил?
- Тиимэ-э.
Би тракторист гү, али машинын жолоошон болохо хүсэлтэйб.
Хула-ан!
Энэ шубуун ямар хөөрхэн нюдэтэй юм бэ?
Хулан бидэ хоёрой гарасын замда ороходомнай, орой болоһон байба.
Чингис хааниие Сагаан тохойдоол “ногооржо” ябаа бэзэ гэжэ һанаагаа зобоногүйбди.
Сэдьхэлнай аргагүй ехэ баяраар халижа, билтаржа ябаа һэн.
Хулан минии мүр түшэнхэй энеэбхилэн ябана, харин би эрэ боро харсагаяа дуулажа ябанаб.
Оройн наран уулын орой дээрэ мэшэеэбэ.
Сайр шандын уһые шабхажа, яагаад бараха бэ?
Сайн хүнэй үрэтэй дэмы даа, юундэ дахалдаа бэ.
Бидэ хоёрой урдаһаа ямар нэгэ хүн улаан тооһо татуулжа, ай-сүй дабхижа ябаба.
Хулан гэнтэ морёо татажа, тэрэ ерэжэ ябаһан хүнэй зүг тээшэ түгшүүрилтэй шэртээд:- Самба ерэжэ ябана, - гэжэ шэбэнэбэ.
Би сошоһондоо тэрэ дороо урмамни хухаржа, айһандаа зүрхэмни амаараа гарахаһаа нааша болобо.
- Энэшни сомонһоо наашаа ерэжэ ябаһан хүн байна.
- Мүн даа, мүн.
Яаха аргагүй мүн.
Бидэ хоёрой Ононой эрьедэ бургааһан соо һууха үедэмнай сомон ошожо үрдиһэн байгаа.
- Яахамнай гээшэб?
- Хари даа.
Гол дээрэ буужа, моридоо амаруулаабди гэхэһээ бэшэ.
- Иимэ удаан гү?
- Хари даа.
Дошхон хаан бидэ хоёрой хажууда туласа гүйлгэжэ ерээд, моринойнгоо ама татажа, эрбэсэй нюдэндэл адли шара нюдөөрөө муухайгаар хёлойжо хараба.
Дэгэлэйнь энгэр һула, шарайнь хабданхай, эмээл дээрээ хажуулдижа һуунхай, бүдүүн хулһан ташуураа моринойнгоо дэлһэн дээгүүр хүндэлдүүлжэ баринхай, һүрөөтэйгөөр харагдаба.
- Ши сомонһоо ерэбэгши? – гэжэ Хуланай тулгажа асуухада, Самба шүдэнэйнгөө ташаганатар хабираад, амаа уршылгажа:- Сомонһоо гэнэ гүш?
Энэ зулбадхатай шугын оёорто хэбтэжэ байхадашни.
- Дэмы юумэ бү хэлэ, бү дэмырэ.
- Дуугай! – гэжэ Самба муухайгаар хашхараад, нам тээшэ дүтэлжэ, яаха хээхын забгүй морин дээрэһээмни хуура татажа:- Яндан амитан!
Морииемни унахашни багадаад, үшөө һамгыемни.
- Самба!
Яажа байнаш?
Ямар жэгтэй муухай амитамши? – гэжэ Хулан уйлаганажа байгаад хашхарба.
Самба галзуурһан юумэдэл шара нюдөө эрьелдүүлэн, шүдөө ирзайлгажа:- Дуугай бай!
Наанаһаашни мээл няза сохижорхихоб! – гэжэ ори бархи табяад, Хуланай мориной жолооһоо саб шүүрэжэ баряад, морииень ташуурдажа мэдэбэ.
- Би моринһоо буухамни.
Би үхэһэншье хойноо шамтай ябахагүйб! – гэжэ Хуланай гомдолтойгоор уйлахадань:- Тиигээрэй!
Би энэ нюһаа шэрэһэн амитаниие сохихомни! – гээд, Самба шиидамһаа өөрэгүй бүдүүн ташуураа далайгаад, нам тээшэ морёо дабшуулба.
- Самба-а!
Болииш! – гээд, Хулан Самбын гарта аһалдажа үрдибэ.
Би айһандаа ухаамни балартахаһаа нааша боложо, газарта зооһон гадаһан шэнги хүдэлэнгүй зогсобоб.
Самба моринһоо һүрэжэ буугаад, Хуланай мориной хүзүүн дээгүүр һанжаһан жолооень мориндо холбожо уямсаараа, мориндоо мордожо, өөрынгөө жолоогоо шүүрэжэ баримсаараа, моринойнгоо амыень угзаран, хайра гамгүйгөөр ташуурдаһаар гүйлгэжэ ошобо.
Минии урда улаан тооһон манаржа, хөөрхы Хуланай гомдолтойгоор уйлаха шэмээн таһарба.
Би зам дээрэ ябаган хаягдаһанаа ойлгожо, Самбын хойноһоо нюдаргаа зангидаад:- Би шамһаа харюугаа абахаб.
Заал һаа абахаб!
Хуланшни шамайе хаяха.
Үзөөрэй даа, муу нохой!
Хулан шамайе заабол хаяха! – гэжэ нюдэнэйнгөө нёлбоһо аршажа, нюһаяа татаһаар үлөө бэлэйб.
Доржо СУЛЬТИМОВ оршуулбаФото: pixabay. comуран зохёол  фото: Буряад үнэнэй архивһаа гэрэл зураг Нютагай наранай элшэнүүд халуун, нютагай хүнэй хараса дулаан гэжэ зүб хэлсэдэг хадаа гэжэ һанагшаб.
1981 оной хабар, тодорхойлбол, апрелиин 20-до «Буряад үнэн» газетынгээ редакциин бoгoho алхан, ажаллахаяа анха түрүүшынхиеэ ороходомни, хэбэд номхон Хэжэнгэһээ уг гарбалтай, баян буряад хэлэтэй, бараг һайн, бэрхэ журналистнууд гүүлэдэг алдар солотой Мижит-Цырен Дарижапович Намжилов, шогууша зантай, хүниие хадхаад хэлэхэ аргатай Вера Эрдынеевна Токтохоева, типографида выпускающаар амжалтатай ажаллажа байһан, урин миһэрэлтэй, урагшаа һанаатай, урма зоригтой Елизавета Дондоковна Бадмаева гээд ехэ зохидоор угтаа, намайе, залуу журналистые, ехэ дэмжээ, туһалаа бэлэй.
Тэрэ гэһэн caгhaa хэдэн арбаад жэл, онсолбол, 40 жэл гурган, жэргэн, ходорон ошоол даа.
Саг түргэн байна.
Бүри һургуулиин байхадаа, туһалха, үргэхэ нүхэд, түргэн үнгэрдэг наһан тухай нэгэ буряад дуу ханхинуулдаг һэмди: Олон, олон нүхэд гээ гүш,Олоһон лэ баялиг минии,Олон, олон нүхэд юмэлОйлгыш, инагни.
Наһан, наһан түргэн юмэлНайдыш, инагни.
Аха, эгэшэ нүхэдэйнгөө, бэлигтэй багша, һурган хүмүүжүүлэгшэд байһан алдарта поэт, эхэ шэнги энхэргэн, гэбэшье ехэ эрилтэтэй байһан элитэ журналист Цырендулма Цыреновна Дондогойдо, харюусалгата секретариин орлогшо Ольга Потельхоновна Цыреновада бүхы наһаараа баяр хүргэн ябадагби, хэзээдэшье тэдэнэй халуун дэмжэлгэ, эгэшэ нүхэдэй анхарал мартагдахагүй.
Тэдэнтэй ехэ нүхэсэдэг, тэрэ үедэ, хожомыньшье бэе бэеэ дэмжэдэг байһан, хүхюун, дорюун зантай, ходол энеэбхилжэ, ажабайдалааршни һонирхожо, суглаанууд дээрэ дэмжэжэ байдаг (хэды үсөөн уулзабашье, юуб гэхэдэ, гансал дежурлахадаал, типографи ошожо, суг ажаллахаш) үндэр, тэрэ үедэ нариихан бэетэй (заримамнай һамархагүйн түлөө «ута Лиза» гэлдэдэг һэн), ходол буржагархан үһэтэй причёскотой, сэбэрхэн, сагаахан шарайтай, ехэ зохидоор хубсалдаг Елизавета Дондоковнатай уулзадаг һэмби.
Хара гү, али хүхэ халаадтай эгэшэ нүхэрнай типографидаа шуумар түргөөр түмэр үзэгүүдые сорго шэнги түмэрөөр тааруулан табижа, үгэнүүдэй алдуутай үзэгүүдые типографска будагһаа хаб хара болоһон гарнуудаараа иишэ тиишэнь хэжэ байдаг һэн.
Хашхардаг зантай, ходол сухалтайханшье һаа, зүгөөр сагаамгар байһан, Е. Д. Бадмаеватай ээлжээлэн хүдэлдэг Татьяна Михайловна Санжиевагай абяаниинь холоһоо дуулдадаг һэн хойнонь бидэ, залуу журналистнууд, зүрхэ алдадаг хадаа дежурлаха үедөө типографи уншаһан хуудаһануудаа абаашахадаа, талаан боложо, “Елизавета Дондоковнада тушаалдаһай” гэжэ бодомжолһоор ошодог бэлэйбди.
Тиихэдэшье «Зай, нютагай басаган, һонин юун бэ? » - гэжэ энеэбхилэн acyyhaap, зохидоор заажа, туһалжа үзэһөөр, ехэ налгайгаар хөөрэлдэн, хамтынгаа ажал хэдэг бэлэйбди.
Тэрэ үедэ минии дүү басаган, бэрхэ журналист Баярма баһал бэлигтэй журналистын замай эхи табижа байһан Баир Дамбаринчинов нүхэртэеэ «Үнэндөө» ажалладаг байгаа бшуу.
Тиимэһээ бидэ, тэрэ үеын залуу журналистнууд, бэеэ дээгүүр абадаггүй, ехэрхэдэггүй Елизавета Дондоковнагай халуун дэмжэлгэ, туһаламжада, даамгай, зохид заабари үгэнүүдтэ хүртэдэг байһандаа ходол баяртай ябадагбди.
Тиигэншьегүй яахаб?
Хүндэ, залуу зондо туһалха гэһэн баян сэдьхэлтэй нютагаймнай басаганай ажалай, ажабайдалай эхин харгые, түрүүшын алхамуудые эрилтэ ехэтэй эсэгэнь, дайнай үедэ ара талын эдэбхитэй ажалшан, ветеран, гүйсэдкомой түрүүлэгшэ ябаһан, Агууехэ Илалтые шэрээлсэһэн Дондог Санхирович, энэрхы һайхан сэдьхэлтэй эжынь Гунзэн Гончиковна гэгшэд нээһэн, хүндэ хүшэр дабаануудые эрэлхэг зоригтойгоор дабахыень заяаһан байха юм.
Дайнай хатуу шэрүүн жэлдэ, 1943 ондо түрэһэн Лиза басаган хожомынь суута багша болоһон Галина эгэшэтэеэ хүндэ хүшэр сагые дабажа гараһан байна.
Хэжэнгынгээ дунда һургуулиие эрхимээр дүүргэһэн һөөл зохидхон, ута гэзэгэнүүдтэй Лиза басаган Д. Банзаровай нэрэмжэтэ БГПИ заочноор буряад хэлэнэй факультет дүүргээд, үхибүүдтэ мээхэй хадаа пионервожатаар, Хэжэнгынгээ һургуулида багшааршье, хүүгэдэй сэсэрлигүүдтэ ажаллаба.
Зүгөөр наһанайнгаа гол ажал, зохёохы намтар бүгэдэ буряадуудай сонин болохо «Буряад үнэн» газетэтэй холбоһон байха юм.
1971 oнhoo уншагшадай зүрхэ сэдьхэл баясуулһан гү, али зобооһон, һанаата болгоһон бэшэгүүдэй таһагта хүдэлжэ, харюунуудые бэшэжэ, газетэнүүдтээ хэблэхэ, бүридхэлдэ абаха тон харюусалгатай ажалтай болобо.
Тэрэ үедэ бэрхэ редактор ябаһан Циден Цибудеевич Цибудеев ажалайнь баян намтарай хуудаһануудые «Үнэндэнь» нээһэн байха юм.
Удангүй ажалдаа абьяастай, оролдосотойгоор хүдэлдэг, нягта нарин Елизавета Дондоковнае редколлегиин гэшүүд сэгнэжэ, ехэ талаан бэлигтэй, хүн зоной талые харадаг, үргэдэг, зобоһон зондо, суг хүдэлдэг нүхэдтөө туһалхые эрмэлзэдэг зориг хүсэлтэй, бэрхэ редактор Ревомир Баярович Гармаев дэмжэжэ, һүбэлгэн бэрхэ, һонор ухаатай, харюусалгатай байһыень мэдэжэ, пенсидэ гараһан Антон Ламажапович Мантаевай бэлигһээ халан абахаар выпускающаар томилһон байна.
«Бэрхэ зонтой хүдэлхэдэ, үнэхөөрөө урматай, юумэншье урагшатай байдаг һэн.
Намайе һургаһан, дэмжэһэн бэрхэ хүмүүжүүлэгшэд, багшанар - поэт А. Ж. Жамбалдоржиевтай (Хэжэнгэ), харюусалгата секретариин орлогшо, һонирхон ажаллааб.
Зидра хүбүүмни, Дарима, Римма басагадни, ВСГТУ дүүргэһэн Арюна, Саша ашанарни, БГУ түгэсхэһэн юрист Миша, медфак дүүргэжэ байһан Дима зээнэрни намайгаа дэмжэдэг, баясуулдаг.
Һаяар Саша ашамни сэрэгэй албанһаа бусаха гэжэ хүлеэнхэйб.
Эжын, хүгшэн эжын жаргал энэл даа. », - гэжэ хөөрэһэн юм.
Мүхөөгөө үгтөөгүй, энэрхы һайхан сэдьхэлтэй, ажалша алдартай эжы, хүгшэн эжы хонгёо һайхан хоолойгоороо найр наадые шэмэглэдэг республикын соёлой габьяата хүдэлмэрилэгшэ Елизавета Дондоковна столоор дүүрэн амтан эдеэтэйгээр түрэлхидөө, хүүгэдээ, аша зээнэрээ, суг хүдэлһэн нүхэдөө угтадаг, хүлеэн һуудаг һэн.
Эсэгынгээ нэрэ дээрэ үргэһэн Е. Д. Бадмаевагай хэһэн ажалыень үри хүүгэдынь үргэлжэлүүлхэ, нэрэ солонь дурасхаал болон сэдьхэлдэмнай үлэхэ байха!
Бэлигма ОРБОДОЕВАФото: Буряад үнэнэй архивһаа гэрэл зурагБуряад Улас"Буряад үнэн" сонин   фото: Буряад Уласай засагай сайтһаа - Буряад орон руу аяншалагшад жэлһээ жэлдэ олоор ерэнэ.
Теэд бидэ  дураараа амардаг «зэрлиг» аяншалгада эсэргүү ондоо юушье хэжэ шадахагүй байнабди.
Аяншалагшадые угтан абаха таатай газар үгыбди, аяншалгые зүб мүрөөр хангаха һалбаригүйбди.
Сэбэрлэлгын болон үлэгдэлнүүдые илгаха түхеэрэлгэнүүд, тодорхойлогдоһон аян замууд байхагүй.
Гэхэтэй хамта Байгал далайн оршон тойрониие хүгжөөхэ түлэб манда бии.
Тэрэ түлэбөөр байгаали хамгаалгын гуримууд хуу анхарагдажа, “Улаан номдо” оруулагдаһан ургамалшье, амитадшье хамгаалагдаха юм.
Теэд эдэ бүгэдые бэелүүлхын тула хуулида  хубилалтануудые оруулха хэрэгтэй, - гэжэ Алексей Цыденов тэмдэглээ.
Эрхүү можоһоо Гүрэнэй Дүүмын һунгамал Сергей Тенэй тэмдэглэһээр, хуулида оруулагдаһан үүсхэлнүүд Байгал далайе мүнөөшье, саашадаашье хамгаалха болоно.
- Жэл бүри хубилалтануудые оруулжа байнгүй, бүхыдэнь гуримшуулха гээшэ тон шухала.
Байгал далайе хамгаалха хуулиин абтаһаар, 24 жэлэй хугасаада хубилалтануудһаа эхилээд, табан һалбаряар  кодекснууд  шэнээр абтаһан байна.
Тиигэжэ энэ хуулимнай хэрэглэхэдэшье орёо болоо гэжэ элдэб  шатын  сүүдүүдтэ хараалагдаһан хэрэгүүд гэршэлнэ, - гэжэ Сергей Тен хөөрөө.
Буряад Уласһаа Гүрэнэй Дүүмэдэ һунгамал Вячеслав Дамдинцуруновай тэмдэглэһээр,  хуулиин орёоһоо боложо, Байгалай эрьеэр ажаһуудаг хүн зон наһа бараһан дүтынгөө зонииешье хүдөө табихадаа бэрхэшээлнүүдтэй ушарна гэжэ  һануулаа.
Хубилалтануудые оруулһан хуули Байгал далайешье, ой модошье хамгаалалгада, хүн зонойшье асуудалнуудые шиидхэлгэдэ туһалха гэжэ тэрэ онсолно.
- Хуулида хубилалтануудые оруулха хэрэгтэй.
Байгал далайн эрьеэр мүнөө ажаһуужа байһан хүн зон экономикыншье, ниигэмэйшье талаһаа хамгаалагданагүй.
Тиимэһээ хуули түргэн баталагдахыень манай региондошье болон аймаг нютагуудташье хүлеэшэнхэй байнад.
Юундэб гэхэдэ, мүнөө байһан хуулиин гуримуудаар газар дайдаяа хүсэд дүүрэнээр хүгжөөхэ арга олгогдоногүй ха юм.
«Хүндүүлхэй» асуудалнуудаар үшөө дахин ажал ябуулха шухала, - гэжэ һунгамал тэмдэглээ.
Автор: Сэнгэ РИНЧИНОВФото: Буряад Уласай засагай сайтһааБайгалаяншалга Ород гүрэнэй түрүү тамиршан, манай нютагай хүбүүн Александр Бодров дахинаа шанга байһанаа гэршэлээ.
Спарринг түхэлөөр тэрэ хоёр дахин алтан медаль абажа шадаа.
Түрүүн хубиин тоосоондо тэрэ түрүүлжэ гараа.
Удаань командын бүридэлдэ чемпионой нэрэ зэргэдэ хүртөө.
Ехэшүүлэй дунда Ангелина Пищалкина шалгараа.
Хубиин тоосоондо Буряадай тамиршан шангай 2-дохи һуури эзэлээ.
Мүн командна тоосоондо түрүү һуурида гараһан байна.
Эдиршүүлэй дунда мүрысөөндэ Буряадай түлөөлэгшэд үшөө гурбан медаль шүүгээ.
Мария Филатова алтан медалиин эзэн болоо.
Шангай 2-дохи һуурида Дарья Шелопугина гаража, мүнгэн медаляар шагнагдаа.
Анастасия Бурдина хүрэл медаль абаа.
Буряадаймнай тхэквондистнар түрэл гаралаа, олон тоото спортдо дуратайшуулые гарахаяа байгаа Шэнэ жэлээр иимэ гоёор амаршалба гээшэ.
Автор: Борис БАЛДАНОВтамир  Энэ  хадаа республикада бэелүүлэгдэһэн эгээл ехэ грантова түлэбүүдэй нэгэн болоно.
«Баян» СПК-гай түлэб мүнөө хүдэлжэ байһан һү һаалиин фермые үшөө 200 толгой үнеэдээр олон болгоно.
Бүхыдөө 400 үнеэн һаагдажа байха юм.
Фермэдэ жэлэй хугасаада 900 гаран тонно һүн һаагдахаар хараалагдана.
- Иимэ үйлэдбэринүүдые байгуулхадаа, бидэ хэдэн зорилгонуудые бэелүүлнэбди.
Нэгэдэхинь, эдеэ хоолоор хангалгын асуудал шиидхэнэбди.
Хоёрдохи зорилго – хүдөө нютагта ажалай һууринуудые байгуулга, хүдөө ажахые хүгжөөлгэ, заншалта ажабайдалаа сахилга болон хүдөө нютагуудта ажаһуудаг хүн зоной амидаралай шанар дээшэлүүлгэ.
Мүн олзын хэрэг эрхилэлгые эдэбхижүүлхэ, сагаан эдеэ болбосоруулгые хүгжөөхэ.
Тиимэһээ энэ түлэб манда ехэ удха шанартай.
Энэ фермэдэ 30 сая түхэригэй дэмжэлгэ үзүүлэгдээ, ехэнхинь республикын мүнгэн зөөри", - гэжэ Буряадай Толгойлогшо Алексей Цыденов тэмдэглээ.
Энэ мүнөө үеын түрүүшын автоматизированнэ фермэ, энээнтэй жэшэмэ ондоо үйлэдбэри Буряад орондо үгы.
Малай байрын агаарай температура шалгадаг хэрэгсэлһээ гадна, эндэ хэгдэжэ байһан бүхы ажалнууд мүнөө үеын хүтэлбэри болон хиналта доро табигданхай.
Үнеэдые һааһанай удаа аппарадуудһаа мэдээсэл Wi-Fi аргаар компьютерта дамжуулагдана.
Малда ямар хоол үгтөөб гэһэн мэдээсэл мүн харагдана.
Үнеэн хэды дахин тугаллааб, һэргылэмжын тарилганууд хэзээ табигдааб, юугээр үбшэлөө һэм гэхэ мэтын мэдээнүүд баһал байна.
Бүхы мэдээсэлнүүд саг дары шэнжэлэгдэнэ, тиигээд тэдэнэй дүнгүүдээр  шиидхэбэринүүд абтана.
Тэжээлынь ходо шэнжэлэгдэжэ байна.
"Энэмнай бүхы ажаябуулгымнай эхин гэжэ би тоолоноб.
Гүрэнэй саг үргэлжын дэмжэлгээр һү һаалиин һалбари хүгжэхэ гэжэ этигэнэб.
Бүхы түхеэрэлгэнүүд манай гүрэндэ бүтээгдэһэн", - гэжэ "Баян" СПК байгуулагша Анатолий Баранов хөөрэнэ.
"Мал һүрэгые бүхыдэнь хаража байхаһаа гадна, үнеэн бүхэнэй мүнөөдэрэй байдал ойлгон сэгнэжэ, хэды шэнээн һү үгөөб, ямар холисотой тэжээл тэрээндэ хэрэгтэйб, юу нэмэхэб, хороохоб гэжэ харуулжа байха тусхай компьютерна хэрэгсэлнүүд байгуулагданхай", - гэжэ шэнэ цехэй өөрсэ онсонуудые Буряадай Засагай газарай Түрүүлэгшын орлогшо – хүдөө ажахын сайд Галсан Дареев тайлбарилаа.
Буряад орондо ерэхэ жэлдэ үшөө дүрбэн һү һаалиин фермэнүүдые байгуулхаар түсэблэгдэнэ.
Тэдэнэй нэгэндэнь бүхы ажалнуудые рободууд хэжэ байха юм гэжэ сайд хөөрэбэ.
Автор: Сэнгэ РИНЧИНОВхүдөө ажахы  Хүсэлыень хүсэлдүүлэн.
Хоёр жэлэй саана хорбоо дэлхэйһээ халин ябаһан Зоригто Цыбикмитовые нютагаархидынь мартанагүй.
Мухар-Шэбэрэй соёлой ордондо дурасхаалай самбаршье хадаа һэн.
Өөрынь байгуулһан “Бэлигэй һолонго” гэжэ эдир дуушадай урилдааниинь таһалгаряагүй үнгэрнэ.
Харин энэ удаа һанаашалжа ябаһан спартакиаданьшье зарлагдаба.
Зоригто Лубсанович залуушуулда ехэ мээхэй юм һэн.
Алибаа шалтаг олоод лэ, нютагайнгаа найдал - хүбүүд басагадые суглуулаад, харилсажа байдаг һэн.
Тиихэдээ нэгэтэшье би хээб гээд, үбсүүгээ тоншожо, утаар дуугаржа байхагүй, харин шагнаад лэ һуудаг зантай бэлэй.
Нютагайнгаа залуушуулые  нэгэдүүлхын тулада спартакиада эмхидхэхэ һанаатай байһан юм ха.
Мухар-Шэбэрэй 1-дэхи һургуулиин захирал Дондок Цыбанов тэрэ хүсэлыень мэдэхэ байжа, Алдар хүбүүндэнь дурадхал оруулаа.
Тиигэжэ спартакиада эмхидхэхэ талаар ажал ябуулагдажа эхилээ.
Хэды удаа эмхидхэлэй хороон сугларжа, хаана, хэзээ, яагаад үнгэргэхэ тухай зүбшэн хэлсээ.
Мухар-Шэбэрэй захиргаан Александр Молчанов түрүүтэй горитой ехэ ажал ябуулаа.
Тиимэһээ спартакиада ехэ үндэр хэмжээндэ үнгэрөө.
Олон тоото ноёд һайдые, тамиршадые хооллуулха, хүндэлхэ тала Зоригто Цыбикмитовэй гэртэхин даажа абаа.
Дэмжэгшэд олон“Патриот” түбтэ һайндэрэй оршон үглөөнһөө мэдэрэгдээ.
Али нэгэнээ угталган, үнинэй уулзаагүй нютагаархидай золголгон.
Зоригто Лубсанович хүдэлжэ байһан газартаа хүндэтэй байгаа гэжэ ойлгохоор байба.
Арадай Хуралай һунгамалнууд ехэ олоороо ерээ, шагналай жасада аяар 120 мянган түхэриг оруулаа.
Удангүй хүгжэм зэдэлжэ, уладай урда үлгөөтэй энеэбхилһэн гэрэл зурагайнь дэргэдэ ноёд һайд жэрылдэн зогсобо.
Алдар хүбүүниинь Бальжит Цыдыповна эжытэеэ баһал уригдаба.
Буряадай Арадай Хуралай Түрүүлэгшын орлогшо Татьяна Мантатова, Буряад Уласай Засагай газарай Түрүүлэгшын орлогшо Баир Цыренов, Улаан-Үдын мэр Игорь Шутенков, Мухар-Шэбэрэй засаг дарга Владимир Молчанов болон бусад үгэ хэлээ.
Зоригто Лубсанович дүршэл ехэтэй һунгамал, дээдын гарай мэргэжэлтэн байгаа.
Эхэ оронойнгоо, түрэһэн нютагайнгаа түлөө зүрхэ сэдьхэлээрээ оролдожо ябаа.
Хүниие хүндэлдэг, нүхэсэжэ шададаг һэн.
Тиимэһээ мүнөөдэр энэ түбтэ тоогүй олон зон сугларанхай.
Залуушуулые, тамиршадые ходо дэмжэдэг һэн.
Буряадай Самбогой федерациие хүтэлбэрилжэ ябаа.
Хэжэ ябаһан ажалынь үргэлжэлэлтэй гэжэ баярланабди, - гээд, Татьяна Мантатова онсолоод, Баир Цыреновтэй хамта Хошуун-Үзүүр нютагай залуу сэрэгшэ Андрей Батомункуевта Суворовой болон Шэн зоригой орденуудые зүүлгээ.
Энэ хүбүүн сэрэгэй тусхай операцида оролсоод, нютагаа ерээд байна.
Хүхюутэй оршондоЭнэ спартакиада саашадаа Мухар-Шэбэрэй дэбисхэр дээрэ эмхидхэгдэжэ байхаар хараалагдана.
Теэдшье Улаан-Үдэдэ ажаһуудаг нютагаархидта тамирай иимэ хэмжээ ябуулга хэрэгтэйл байна гэжэ үнгэрһэн спартакиада гэршэлээ.
Хабаадахаяашье, харахаяашье ерэһэн Мухар-Шэбэрһээ гарбалтай залуушуул (45 наһа хүсөөгүйшүүл) олоор суглараа.
Аймагай 10 нютаг һууриие түлөөлһэн хабаадагшад ана-мана урилдаа.
Социальна сүлжээндэ нютагай бүлгэм соо видео-буулгабаринууд үргэлжэ эльгээгдэжэ байгаа.
Армспорт, волейбол, һээр шаалган, дартс гэһэн шэглэлээр залуушуул урилдаа.
Түрүүлһэн команданууд мүнгэн бэлэгһээ гадуур хонин төөлэйдэ хүртөө.
Спартакиадын гол шүүгшэ Баир Дашибальжировай дуулгаһаар, шанга тулалдаанууд болоо, илангаяа канат таталгаар болон волейболоор мүрысөөнүүдые харагшад хоолойнгоо һөөлдэтэр хашхаралдан, нютагайнгаа командын түлөө һүрэлдэн байгаа.
Спартакиадын дүнгүүдээр, түрүүшын һуурида Сагаан-Нуурай залуушуул хүртөө.
Хоёрдохи һуури – Калиновкын сомоной, гурбадахи һуури Хүсөөтын сомоной команданууд абаа.
Илалтын түлөө бүхыгөөрөө ороһон Хонхолын командада тусхай шан «САРТО» (хүтэлбэрилэгшэнь Даша Гомбожапов) бүлгэм барюулаа.
Сагаан-Нуурай залуушуул 50 мянган түхэриг шангаа сэрэгэй тусхай операцида оролсожо байһан нютагаархидтаа дамжуулба.
Хошуун-Үзүүрэй командынхид олоһон бүхы шангаа залуу сэрэгшэ Андрей Батомункуевта барюулаа.
Эбээн тэдхэһэн бүхы эмхинүүдтэ эмхидхэлэй хороон баяраа мэдүүлнэ.
Автор: Сарюуна ЭРДЫНЕЕВАФото: Сарюуна Эрдынеевагай гэрэл зурагуудМухар-Шэбэрэй аймагзалуушуул   фото: Улаан-Үдэ хотын захиргаан Д. Аюшеевэй нэрэмжэтэ хүгжэмэй-гуманитарна лицейдэ «Шэдитэ һахюуһан» (Волшебный талисман) гэһэн зүжэг табигдаба.
Тэрэнэй үедэ сугларһан мүнгэн сэрэгэй тусхай операцида хабаадажа байһан сэрэгшэдтэ ба тэдэнэй гэр бүлэнүүдтэ туһаламжа болгон шэглүүлэгдэхэ.
Д. Аюшеевэй нэрэмжэтэ лицейн һурагшад, багшанар ба зохёохы бүлгэмүүдэй гэшүүд тайзан дээрэ гаража, зүжэгтэ наадаа.
Харагшад онтохоной шэдитэ ороноор аяншалжа, эрэлхэг зоригтой Алдар хүбүүнэй түүхэ һонирхон үзөө.
Тэрэ 12 жэлэй амитадтай ба дүрбэн зүг, найман хизаарай эзэдтэй хамта туулайе абаржа, харата хирээе һүрэгтэйнь һүнөөжэ шадаа.
Зүжэг соо Сагаалганай ёһо заншалнууд харуулагдана, үреэлнүүд хэлэгдэнэ, хүгжэм дууншье зэдэлнэ.
Харин «Шэдитэ һахюуһанай» гол удхань һайн юумэн мууе хэзээдэшье диилэжэ гараха гэһэн бодол дээрэ үндэһэлнэ.
Фото: Улаан-Үдэ хотын захиргаан    фото: Буряад Үнэнэй архивһааЧимит Цыдендамбаев 1918 оной февралиин 13-да  мүнөөнэй Загарайн аймагай Тарбагатай нютагта юрын малша буряад айлай бүлэдэ түрэhэн юм.
Бага наhанhаа буряад арадайнгаа ажабайдалай үзэгдэлнүүдээр hонирходог, арадай аман зохёол hайн мэдэхэ, шагнаха дуратай хүбүүн байhан.
Нютагайнгаа эхин hургуулида орожо, үзэг бэшэг танидаг болоhон сагhаа хойшо сонин, ном, журнал ехэ уншадаг, hонирходог hэн.
Ородой эхин шатын hургуулиин hүүлээр, табадахи-зургаадахи ангида Хэжэнгэдэ hуража байха үедөө, Ч. Цыдендамбаев буряад хэлэ ба уран зохёолой суута багшанар Н. Намсараев, уран шүлэгшэ Б. Базарон гэгшэдтэ заалгаhан байна.
Хэжэнгын дунда hургуулида эдэ багшанар уран зохёолой кружок тогтоожо, ехэ ажал ябуулhан юм.
Һурагшадые арадай аман үгэдэ, үндэhэн буряад хэлэ бэшэгтэ hурган, уран бэрхээр уншуулдаг, шүлэг, зохёол, найруулга зохёохые заадаг байhан.
Тэрэ үедэ олохон үхибүүд шүлэг зохёодог боложо, анги бүхэндэ өөрын шүлэгшэд, уран хэлэтэн бии болоо бэлэй.
Тиимэhээ Ч. Цыдендамбаев баhал өөрөө шүлэг зохёожо шададаг болохын түлөө ехэ оролдолго гаргадаг, бэшэhэн шүлэгүүдээ нүхэдтөө, багшанартаа уншажа үгэдэг байгаа.
Тэрэнэй бүтээлнүүд ханын сониндо гаража, уншагшадые ехээр hонирхуулдаг болоо hэн.
1937 онhоо эхилжэ, шүлэгүүдынь «Буряад-Монголой үнэн» сониндо хэблэгдэжэ эхилhэн байна.
Энэнь үшөө ургажа ябаhан, hая эхилжэ байhан ерээдүйн уран зохёолшодо ехэ урма зориг олгоhон байха юм.
Иигэжэ Ч. Цыдендамбаевай уран шүлэгшэ, зохёолшо болохо бэлигтэй хүн байhаниинь бага наhандань элирhэн байна бшуу.
Удангүй                         Ч. Цыдендамбаев Улаан-Υдэ ерэжэ, радиокомитедтэ, «Буряад-Монголой үнэн» сониной редакцида нилээд олон жэлдэ хүдэлжэ, уран зохёол бэшэхэ талаар дүршэл шадабари ехэтэй болоо hэн.
Тэрэнэй бэшэhэн шүлэгүүд сонин, сэдхүүл болон номууд соо олоор хэблэгдэжэ эхилhэн ба радиогоор дамжуулагдадаг болоhон юм.
Хэблэгдэхэһээ урид.
1952 ондо Ч. Цыдендамбаев «Банзарай хүбүүн Доржо» гэжэ  түрүүшын буряад эрдэмтэн Доржо Банзаровай бага наhанда  зорюулагдаhан түүхэтэ роман бэшээ.
Тэрэнь 1953 ондо хэблэгдэжэ, уран зохёолшын бэлиг шадабари, дүй дүршэл гэршэлhэн байна.
1958 ондо бэшэгдэhэн тус романай үргэлжэлэлынь «Түрэл нютагhаа холо» гэжэ роман Доржо Банзаровай Казань хотын университедтэ hуража байhан үе харуулна.
Ч. Цыдендамбаев Доржо Банзаров тухай гурбалжалhан роман бэшэхэ гэжэ зорилго табиhан юм.
Харин тэрэ романиинь хоёр хубиhаа бүридэhэн роман-дилоги болоо бэлэй.
Хэблэгдэхэhээнь урид 1952 оной январь hарада «Байгал» альманахай ахамад редактор М. П. Хамагановай, ВКП (б)-гэй обкомой нэгэдэхи секретарь А. В. Обкомой энэ тогтоолой удаа аман зохёол, уран зохёол шэнжэлэгшэ М. Азадовский гар бэшэгhээнь энэ роман уншажа, шүүмжэлжэ, Буряад-Монголой обком партиин тогтоол огто буруушаажа, Эрхүүгэй «Восточно-Сибирская правда» сониндо тон томо үгүүлэл хэблүүлhэн.
Тэрэнэй удаа манай уласай обком парти газардажа, аргагүйдэжэ муушалhан тогтоолоо хараада абангүй, 1953 ондо хэблэлдэ оруулhан гээшэ.
Тус романай хэблэгдэhээр мүнөө жэл, 2023 ондо, 70 жэл үнгэрбэ.
Эрдэмтэндэ зорюулаа«Банзарай хүбүүн Доржо» гэжэ роман ехэ hонирхолтой сэдэбтэ бэшэгдэжэ, тэрэниие үргэн олон уншагшад ехэ халуунаар угтажа абаhан юм.
1953 ондо ород хэлэн дээрэ оршуулагдажа хэблүүлэгдээд, бүхы гүрэндөө алдаршаhан байна.
Тус роман манай Буряад Уласай ород уран зохёолшо, оршуулагша М. Степанов буряадhаа ородто оршуулhан.
Энэ зохёол Буряадай түрүүшын романуудай нэгэн болоно.
Хэрбэеэ Ж. Тумуновай, Х. Намсараевай романуудые түүхэтэ-хубисхалай (историко-революционный) роман гэжэ нэрлэбэл, Ч. Цыдендамбаевай зохёол түүхэтэ-намтарай (историко-биографический) роман гэжэ нэрлэхээр.
Юундэб гэхэдэ, «Банзарай хүбүүн Доржо» гэжэ зохёол хадаа түрүүшын буряад эрдэмтэнэй намтарта зорюулагдаhан, бага наhанайнь үе саг харуулна.
Романай гол үйлэдэгшэ Доржо Банзаров түүхэтэ хүн болоно.
Доржо Банзаров ХIX зуун жэлдэ Росси гүрэн дотор эрдэмтэдэй дунда элитэ эрдэмтэн гэжэ тодорhон хүн байгаа.
Тэрэ сагта айхабтар ехэ оролдолго гаргажа, эрдэм hургуули хэhэн юм.
Доржо Банзаров монгол угсаатанай түүхэ, шажан, соёл, арадай аман зохёол гэхэ мэтые гүнзэгыгөөр шэнжэлhэн байна.
Доржо Банзаров 1822 ондо Зэдэ голой хойто бэедэ Үшөөтэ гэжэ нютагта дунда шадалтай буряад хасаг бүлэдэ түрэhэн байгаа.
Тиигээд мүнөөнэй Хяагтада, hүүлдэнь Казань хото ошожо, гимназида hураад, hүүлээрнь Казанска университедтэ орожо, эрдэмэй кандидат нэрэ зэргэ хамгаалhан түүхэтэй.
Буряадай түрүүшын эрдэмтэн тухай зохёол бэшэхэ гэжэ хүшэр зорилго Ч. Цыдендамбаев урдаа табиhан байна.
Энээн тухай хэлэ бэшэгэй эрдэмэй доктор, уран зохёол шэнжэлэгшэ В. Ц. Ч. Цыдендамбаев түүхэтэ романаа бэшэхэдээ, тусхайта хэрэг дансануудые шэнжэлэн үзэжэ, Зэдэ, Хяагта, Казань гэхэ мэтэ нютагуудаар ябажа, арад зонтой, эрдэмтэдтэй хөөрэлдэhэн байна.
Эрдэмтэн В. Б. Махатов тон зүбөөр бэшэнэ: «Уран зохёолшо ехэ анхаралтайгаар, энхэргэнээр арад зоной дунда мэдээжэ эрдэмтэ тухай домог түүхэ суглуулжа, Доржо Банзаровта хабаатай номуудые хаража, уран үгын аргаар арад зоной үнэн сэхэ хүбүүнэй дүрэ, маяг, зангыень, ухаан сэдьхэлыень харуулхаяа хүсэнэ» [Махатов, 1972: 71].
«Банзарай хүбүүн Доржо» гэhэн роман ХIX зуун жэлэй эхин үеын  арад зоной байдал үргэнөөр харуулhан байна.
Буряад арад зоной сэсэн мэргэн ухаан бодол, hайхан сэдьхэл, хүсэ шадал, уран бэлиг зүбөөр тэмдэглэhэн юм.
Ажабайдалай хүшэр хүндые ойлгоhон Хэшэгтэ нагаса, үльгэршэн Борхоног, тэнюун hайхан сэдьхэлтэй Эрдэмтэ, хүхюун омог Еши, дархан Холхой, даруу зантай Мүнхэ баабай, Доржын эжы Цоли гэхэ мэтэ арад зоной түлөөлэгшэд роман соо олоор үгтэнхэй.
Эдэнэр Доржын хүгжэлтэдэ, ажабайдалай эшэ үндэhые зүбөөр ойлгожо абалгада ехэхэн нүлөө үзүүлнэ.
Зохёолшо Доржо Банзаровые бага наhанhаа эрмэлзэлтэй, шударгы зантай, ажалша, бүхы юумээр hонирходог зантай хүбүүн байhыень харуулна.
Энэ хүнэй бэлиг, бурханhаа заяатай абьяас энэ бүхэн тэрэнэй оршон үеын шэнжэлхэ ухаанай орьёлдо гараха замыень табижа үгэhэн гэжэ зохёолшо тэмдэглэнэ.
Эхэ дэлхэйтэй нангин холбоотойЭнэ роман буряад уран зохёолой уламжал социалис реализмын онол аргаар бэшэгдэhэн юм.
Буряадай түрүүшын романууд буряад арад түмэнэй түүхын шухала үйлэ хэрэгүүд, түүхэ хубисхалай сэдэбтэ зорюулагдаhан байна.
Энэнь хадаа зохёолшын үндэhэтэнэйнгээ түүхэ шэнжэлхэ зорилгoтой холбоотой.
Буряад романууд ниигэмэй аша холбогдолтой түүхын үйлэ хэрэгүүдые дүрэлэн үзүүлхэhээ гадна хүнэй дотоодохи юртэмсые нээн элирүүлжэ, эхэ дэлхэйтэй нангин холбооень харуулна.
Зохёолшо тэрэ үеын байдал харуулхадаа, түүхын, үндэhэтэнэй соёлой материал элбэгээр хэрэглэhэн байна.
Энэ роман соо буряад арадай элдэб hайндэрнүүд (Сагаалган, Сурхарбаан), мүргэл, шажан (бөөгэй тайлган, буддын шажанай  ЦАМ), ёhо заншал, наадан (мори урилдаан, бүхэ барилдаан, таабари таалга), дуу хатар гэхэ мэтэ арад зоной ажабайдал үргэн дэлисэтэйгээр зураглагдаhан байна.
Юрын хүнэй сэдьхэлэй юртэмсын баялигые нээхэ гэжэ Ч. Цыдендамбаев анхаралаа хандуулна.
Тус романай hайн талын үйлэдэгшэд шударга зоригтой хүнүүд: Доржын нагаса – Хэшэгтэ, юрын зон - Еши Жамсуев, Эрдэмтэ, Үхинхэн, үльгэршэн Борхоног, Мүнхэ баабай, Мархансайн зараса – Балдан, үгытэйшүүл - Жалма, Аюухан.
Уран зохёолшо Доржо Банзаровай дүрэ харуулхадаа, буряад арад зонойнгоо эгээл hайн талые бэелүүлхэ гэжэ оролдоо.
Арадай аман зохёол хэрэглэнЧ.
Цыдендамбаев роман бэшэхэдээ, нэн түрүүн арадайнгаа баян аман зохёол хэрэглэжэ бэшэнэ.
Бүхы монгол туургата арад түмэнэй үльгэрэй уламжалал дүрэнүүдые (баатар, сэсэн мэргэн, хүлэг морин) хубилгажа оруулhан байна.
Домогууд (мифологемы) Ч. Цыдендамбаевай романай уран найруулга баяжуулна.
Тус роман соогоо зохёогшо гал гуламта, гэр бүлэ гэhэн домог (мифологема) хэрэглэжэ, юртэмсэ болон хүниие ойлгохо уран hайханай арга шудална.
«Банзарай хүбүүн Доржо» гэhэн роман бэеэ дааhан бүлэгүүдhээ бүридэнэ.
Бүлэг бүхэниинь тодорхой домогоор, тусхай дүрэнүүдээр үндэhэтэнэй  юртэмсын зураг харуулна.
Жэшээлхэдэ, нэгэдэхи бүлэгтэ – үльгэршэнэй («Борхоног»), гал гуламтын («Гуламтын дэргэдэ»), хүлэг мориной («Үншэхэн Зээрдэ»), баатарай, мангадхайн («Мархансай»), хоёрдохи бүлэгтэ – гэр бүлын гуламтын домог (мифологема) («Эрдэмтын гэр бүлэ»).
Уран зохёолой нэрэ – «энергия сущности самого произведения» [Тюпа, 2001: 26] – уран зохёолой эгээл  шухала зүйлнүүдэй нэгэниинь юм.
«Банзарай хүбүн Доржо» романай нэрэдэ омог-арад түмэн-баатар гэhэн бодол шухала болоно.
Буряадууд бага наhанhаа уг гарбалаа долоон үе заабол мэдэхэ ёhотой байhан.
Обог, омог, отог хүнэй амидаралда шухала үүргэ гүйсэдхэдэг байгаа.
Тиимэhээ «Банзарай хүбүүн Доржо» гэжэ нэрлэhэн роман хадаа Банзарай хүбүүн Доржо түрүүшын буряад эрдэмтэн, хаанаhаа үндэhэ hууритай, ямар арад зоной үри hадаhан гээшэб гэhэн асуудалда харюу болоно бшуу.
Зорилгоёо бэелүүлээгүй1957, 1958 онуудта «Байгалай толон» сэдхүүлдэ энэ романай хоёрдохи хуби – «Түрэл нютагhаа холо» гэжэ нэрэтэй  роман хэблэгдэhэн байна.
Тусхай ном болгожо, энэ романиие 1962 ондо хэблүүлээ.
Тус роман соо Ч. Цыдендамбаев Доржо Банзаровай бусад буряад хүүгэдтэй хамта Казань хотын гимнази ошожо hураад, саашадаа Казанска университет дүүргэжэ, “Хэлэ бэшэгэй эрдэмэй кандидат” гэhэн нэрэ зэргэ амжалтатай хамгаалhан тухай, тэрэнэй хуби заяан, тэрэ үеын Росси гүрэнэй ажабайдал харуулhан байна.
Түрүүшын буряад эрдэмтэн Доржо Банзаровай хуби заяан жаргалтай байгаагүй.
Юундэб гэхэдэ, Доржо Банзаров Европын болбосоролтой болоод, «Монголшуудай бөө мүргэл ба харын шажан» гэжэ гүнзэгы удхатай эрдэм шэнжэлэлгын ажал бэшээд, эрдэмэй нэрэ зэргэтэй болобошье, өөрынгөө ухаан бодолые, эрдэм шэнжэлэлгын шадабарияа саашань хэрэглэжэ, үргэлжэлүүлжэ шадаагүй.
Оройдоол 33 наhатайдаа Доржо Банзаров  наhа бараhан юм.
Гурбадахи роман соогоо Ч. Цыдендамбаев Доржо Банзаровай университедээ дүүргэhэнэй hүүлээрхи байдал харуулха гэжэ hанаhан байгаа.
Харин тиигээд тэрэ зорилгоёо бэелүүлхэ арга боломжо олоогүй бэлэй.
Лариса Халхарова, хэлэ бэшэгэй эрдэмэй кандидат, БГУ-гай доцентФото: Буряад Үнэнэй архивһаауран зохёолшод Владивосток хотодо Алас Дурна зүгэй бүхы можо хизаарнуудай 413 шатаршан суглараа.
Тэдэ наһанай зургаан бүлэгтэ хубааран, дүрбэн мүрысөөндэ хабаадаба.
Классическа шатар, түргэн шатар, блиц-наадан, шатарай композици бодолго – иимэ дүрбэн шэглэлээр нааданууд эмхидхэгдээ.
Буряадай тамиршадай дунда эгээл олон медальнуудые Сойжина Комиссарова, Сэлмэг Тучинова ба Татьяна Имыхелова гэгшэд абажа шадаа.
Хүн бүхэниинь хоёр алтан, нэгэ мүнгэн медальда хүртөө.
Эндэ Сойжиные нэрлэхэ хэрэгтэй.
Юуб гэхэдэ, классическа нааданда тэрэ 9 очко абажа шадаа.
Тэрэ 17 наһа хүрөөдүй шатаршадай дунда шалгараа.
Бүхы хабаадагшадай дунда иимэ дүн Буряадай Дарима Саргаева мүн лэ харуулаа.
19 наһа хүрөөдүй тамиршадай дунда наадаһан 16 наһатай Дарима бүхы 8 уулзалгада илалта туйлаа.
Арьяна Жаргалова, Артём Солдатов, Роман Грехов, Алдар Тыхеев, Мария Хамнуева, Алдар Минжуров болон Баир Имыхелов гэгшэд Буряадай тамиршадай дунда чемпионой нэрэ зэргэнүүдтэ хүртөө.
Автор: Борис БАЛДАНОВтамир  Баян амжалтануудтайСергей Замбалов Буряад орондо түрүү барилдаашадай нэгэн байһан юм.
Тэрэ барилдаанай хибэс дээрэ  барас шэнги хүнгэнөөр добтолдог, барижа абабал, табидаггүй тамиршан һэн.
Гүрэн дотор, бүхы дэлхэй дээрэ “Буряадай барас” гэжэ алдаршаһан түүхэтэй.
Сергей Жалсанович бага наһанһаа хойшо барилдаанда дурлажа, наһанһаа ошотороо хибэсэй эзэндэ “алба хээ” гэхэдэ, алдуу болохогүй.
Оройдоол 20 наһатайдаа Сергей Замбалов РСФСР-эй чемпионадта мүнгэн медальда хүртэһэн юм.
Хоёр жэл болоод, ехэшүүлэй дунда СССР-эй чемпионадта шалгараа.
Хүрэл медальда хүртэжэ, СССР-эй суглуулагдамал суутай командын бүридэлдэ оруулагдаа һэн.
Тиигэжэ  дэлхэйн Кубогта хүртэхын түлөө мүрысөөндэ шангай 3-дахи һуури эзэлжэ, Буряад ороноо уласхоорондын хэмжээндэ суурхуулһан байна.
1990 ондо СССР-эй чемпионат Улаан-Үдэ хотодо үнгэргэгдөө һэн.
Сергей Замбалов түгэсхэлэй шатын уулзалгада Баку хотын Аслан Агаевые шүүжэ, өөрын шэгнүүртэ чемпионой нэрэ зэргэдэ хүртэһэн байна.
Энэ  мүрысөөндэ  дэлхэйн абарга Борис Будаев шангай 2-дохи һуури эзэлээ, Александр Бардаханов 3-дахи һуурида гараа бэлэй.
1993 ондо Сергей Замбалов дэлхэйн чемпионадта хабаадаа.
Канадада болоһон энэ мүрысөөндэ тэрэ хүрэл медаляар шагнагдаа һэн.
52 килограммай шэгнүүртэ Болгари гүрэнэй Валентин Йорданов дэлхэйн чемпион болоо гэжэ тодороо.
Сергей Замбаловһаа гадна Леви Хабелов шанда хүртэжэ, түрүү һуурида гараа һэн.
Сергей Жалсановичай амжалта олон жэлэй хугасаада Буряад ороной тамиршад дабтаагүй байгаа.
2007 ондо шангай 3-дахи һуури Базар Базаргуруев эзэлээ.
2021, 2022 онуудай дэлхэйн чемпионадуудта Евгений Жербаев ба Арсалан Будожапов гэгшэд мүн лэ хүрэл медаль абажа, буряад барилдаанай һүлдыень өөдэнь үргөө.
Олон жэлэй хугасаада Сергей Жалсанович барилдаанай хүгжэхын түлөө оролдолго гарган хүдэлөө.
2020 ондо хүндэ үбшэндэ нэрбэгдэжэ, наһа бараа һэн.
Нютагаархинай дэмжэлгэ- Амиды мэндэ ябахадаа, Сергей Жалсанович түрэл Ахынгаа аймагта бүхы зүрхэ сэдьхэлээрээ туһа нэмэри үзүүлдэг байһаниинь гайхалгүй.
Тоонто нютагтаа эдиршүүлэй дунда мүрысөө эмхидхэжэ эхилээ.
Бүхы Буряадаймнай, Эрхүү можын, Үбэр Байгалай хизаарай эдиршүүл ерэдэг болоо.
Ахын аймагай тамиршадые, һоригшодые ехэ дэмжэдэг байгаа, - гэжэ Ахын аймагай засаг дарга Матвей Валентинович Мадасов хөөрэнэ.
Дурасхаалай мүрысөөндэ ямар наһанай барилдаашадые суглуулхаб гэжэ Барилдаанай федерацида, Буряад Уласай Спортын болон залуушуулай хэрэгүүдэй талаар яаманда хөөрэлдөөн эмхидхэгдэхэдээ, Ахын аймагай түлөөлэгшэд 16 наһа хүрэтэр үхибүүдые барилдуулха гэһэн дурадхал оруулаа һэн.
Энэнь тон зүб байшоо.
Юуб гэхэдэ, Сергей Замбалов түрэл нютагтаа ургажа ябаа залуу халааниие ходо суглуулжа байгаа.
Мүн энэ наһанай бүлэгтэ тон үсөөн мүрысөөнүүд үнгэргэгдэнэ ха юм.
Бүхэроссиин мүрысөөндэ Ахын аймагай түлөөлэгшэд олоор хабаадаа.
Өөрлиг һууринһаа зорюута ерэһэн “Уулын сууряан” гэһэн ансамбль нээлгын баяр ёһололдо хабаадажа шэмэглээ.
Шан барюулгын үедэ ансамблиин басагад һоёд угсаатанай хубсаһа үмдэжэ хабаадаа.
Уридшалан хэлээ һаа, Ахын аймагай түлөөлэгшэ Жаргал Шарастепанов мүрысөөндэ шалгараа.
41 килограммай шэгнүүртэ тэрэ шангай 3-дахи һуури эзэлһэн байна.
Ахын аймагай засаг дарга Матвей Мадасов, Ахын аймагай Һунгамалнуудай зүблэлэй хүтэлбэрилэгшэ Владимир Аюшеев гэгшэд эдир тамиршанда тусхай шан барюулаа.
Буряад Уласай Арадай Хуралай хорооной хүтэлбэрилэгшэ, Ород гүрэнэй спортын мастер, Ахын аймагһаа уг гарбалтай Александр Бардунаев өөрын шангуудые баһа барюулһан байна.
Мүрысөөнэй дүнгүүдСергей Замбаловай мүнхэ дурасхаалай бүхэроссиин мүрысөөндэ 421 тамиршан 12 шэгнүүртэ барилдаһан байна.
Буряадай Барилдаанай федерациин нүхэд,  Үбэр Байгалай горнорудна эмхи ехэхэн мүнгэн шангуудые бэлдээ.
Эрхүү можын түлөөлэгшэд тус мүрысөөндэ эгээл олон алтан медаль абажа шадаа.
Тэдэнэй табан барилдаашан чемпионой нэрэ зэргэдэ хүртөө.
Хибэсэй эзэд дүрбэн түрүү һуури эзэлээ.
Хоёр алтан медальда Саха (Яхад) Уласай барилдааша хүбүүд хүртөө.
Хакас Уласай нэгэ түлөөлэгшэ 1-дэхи һуурида гараа.
Эгээл хүнгэн 35 килограммай шэгнүүртэ Буряадай Руслан Шарапов алтан медальда хүртөө.
“Зугаалай” гэһэн спортын клубай гэшүүн түгэсхэлэй шатын эхиндэ Үбэр Байгалай хизаарай Аюр Минжурдоржиндо диилдэжэ байгаа.
Удаань бэеэ шангаар барижа, шүүжэ шадаа.
Бүхы ехэ амжалтануудаа Сергей Замбалов 52 килограммай шэгнүүртэ туйлаһан намтартай.
Энэ шэгнүүртэ эгээл олон хабаадагшад суглараа.
Аяар 73 хүн түрүү һуури эзэлхын түлөө барилдаа.
Барилдаанай мэргэжэлтэдэй хэлэһээр, иимэ олон тамиршадай нэгэ шэгнүүртэ хабаадаһаниинь гайхамаар байгаа.
52 килограммай шэгнүүртэ Буряадай хоёр тамиршад Эрдэни Цыденжапов, Тумэн Ешонов гэгшэд финалда гаража шадаа.
Эндэ Эрдэни аза талаантай байжа, чемпион боложо тодороо.
Үшөө хоёр алтан медальда Буряадай тамиршад Руслан Бадмаев, Бато Туртуев гэгшэд хүртөө.
Финалда тэдэ нютагайнгаа үетэн нүхэдые илажа гараа.
Эдиршүүлэй дунда эмхидхэгдэһэн энэ мүрысөөн заншалта болохо гээд, эмхидхэгшэд мэдүүлээ.
Шадаа һаа, уласхоорондын хэмжээнэйшье болгожо магад.
Автор: Борис БАЛДАНОВФото: Борис Балдановай, Денис Слепцовой гэрэл зурагуудтамир  Энэ үдэр заншалта ёһоороо манай гоё, һайхан эхэнэрнүүдые хабарай һайндэрөөр амаршалдагбди.
Бэлиг шадабарияа элдэб янзын һалбаринуудта бэелүүлһэн амжалтатай, бэрхэ эхэнэрнүүдээрээ омогорхонобди.
Энэрхы эжынэртэ, гал гуламтаяа нангинаар тахидаг наһанай нүхэдтэ баяр баясхаланай эгээл дулаахан үгэнүүдые зорюулнабди.
Таанадайл ээм дээрэ – хүүгэдэй хүмүүжүүлгэ ба гэр бараан.
Энэ үдэр бүриин һайн һайхан, орёо ажалые жэншэдгүй дүүргэнэт.
Таанадай сэсэн ухаан болон тэсэбэри, һайхан хандаса болон энхэрэл, ажалша зан болон үнэн сэхэ байлга – ямаршье гэр бүлын жаргалай үндэһэн.
Эхэнэрнүүдые дүнгэхэ, дэмжэхэ хэрэгтэй гэжэ гүрэнэймнай, уласаймнайшье хүтэлбэри ойлгоно.
Һүүлэй жэлнүүдэй туршада Буряад Уласай Арадай Хуралай һунгамалнууд гэр бүлэ, эхэнүүдые дэмжэхээр хэдэн хуули баталаа.
Эхэнэрнүүдэй жаргалтай байхын тула хүн бүхэн оролдохо ёһотой.
Хүндэтэ эхэнэрнүүд!
Һанаhан хүсэлөө бэелүүлжэ, hуралсалдаа, ажалдаа амжалтатай, буян хэшэгтэй, элүүр энхэ, ута наhатай, удаан жаргалтай ажаhуухатнай болтогой!
Уласхоорондын эхэнэрнүүдэй һайндэр  фото: Александр Махачкеев Александр Викторович Исаков родился в 1998 г. в г. Николаевск-на-Амуре Хабаровского края.
В 2022 г. окончил Восточно-Сибирский государственный институт культуры по специальности «Литературное творчество».
В настоящее время работает стажёром-исследователем отдела литературоведения и фольклористики в Институте монголоведения, буддологии и тибетологии СО РАН.
Занимается изучением бурятского фольклора и литературы, литературы народов России, переводами с бурятского языка.
Ведёт блог «Народы России: культура и литература», читает публичные научно-просветительские лекции.
- Александр Викторович, что представляет собой современная постсоветская бурятская проза?
– Бурятская литература сегодня – одна из миноритарных литератур, то есть литератур национальных меньшинств России.
Всего их около 50.
Это литературы пограничья: они существуют на пересечении национальных культурных традиций и традиций, доминирующей русской культуры.
Во-вторых, это литературы альтернативного художественного опыта: представляя культуру национальных меньшинств, они противостоят глобализации и русификации, сохраняют уникальные картины мира, языки и художественные системы, присущие каждому из народов нашей страны.
Писатели, работающие в пространстве миноритарных литератур, зачастую являются энтузиастами, они пишут из искреннего интереса и любви к родной культуре, из желания продолжить национальную литературную традицию, которая иначе бы пресеклась.
Бурятская литература имеет уже восьмивековую историю (если включать сюда и общемонгольский период).
Но ХХ век стал своеобразной точкой разрыва: в советское время дореволюционные традиции в основном были преданы забвению, а новая советская бурятская литература должна была ориентироваться в первую очередь на образцы русской реалистической и соцреалистической (что, кстати, вовсе не одно и то же) литературы.
Поэтому современная постсоветская бурятская литература оказалась на распутье.
Во многом она продолжает линию развития советской литературы, но в то же время бурятские писатели стали возрождать и прежние традиции – общемонгольской, буддийской литературы.
Проблема преемственности в развитии бурятской литературы возникла ещё и в связи с положением бурятского языка – ведь сегодня буряты чаще пишут и читают на русском.
- Насколько едина национальная литература, если в ней есть русскоязычные и бурятскоязычные писатели?
- Действительно, бурятскоязычную и русскоязычную бурятскую литературу можно рассматривать как два различных процесса.
Кроме языка, есть и другие отличия между этими двумя потоками бурятской литературы.
Русскоязычные авторы в большей мере находятся под влиянием русской и в целом западной литературы, в то время как в творчестве бурятскоязычных писателей можно заметить развитие традиций фольклора, дореволюционной литературы, бурятских классиков ХХ века.
Бурятскоязычная литература сегодня в целом более консервативна и традиционна, а в русскоязычной бурятской литературе мы чаще видим эксперименты и различные творческие поиски.
Нужно сказать и о том, что порою трудно вообще однозначно идентифицировать творчество русскоязычного писателя с какой-либо национальной традицией.
Скажем, Ким Балков – бурятский или русский писатель?
Можно найти аргументы в пользу обеих точек зрения.
Так что русскоязычная бурятская литература – явление довольно сложное, размывающее границы собственно бурятской литературы.
Но, несмотря на это, есть и общие черты современной бурятской литературы, которые одинаково проявляются у всех её авторов, независимо от языка творчества.
Это такие идеи, как безусловная ценность родной земли и родной культуры, незримая связь между предками и потомками, мотивы возвращения, возрождения традиций, мифопоэтический, религиозный взгляд на мир, интерес к национальному прошлому.
Вокруг этих идей концентрируется творчество и бурятскоязычных, и русскоязычных бурятских писателей.
Поэтому мы вполне можем говорить о современной бурятской литературе как о едином процессе, а функционирование в ней двух языков можно воспринимать как элемент внутрилитературной дифференциации, фактор разнообразия национальной литературы.
- Кого из пишущих на бурятском языке вы считаете наиболее интересным автором?
- Творчество на бурятском языке в современном мире само по себе – весьма интересное явление.
Ведь это язык, на котором сегодня очень редко говорят и пишут, тем более – на темы, выходящие за пределы повседневности.
Поэтому я с интересом знакомлюсь с любыми произведениями, написанными на бурятском, и, думаю, что их авторы делают большой вклад в национальную культуру, уже выбирая бурятский язык, языком своего творчества.
Но, конечно, как историку литературы мне всегда любопытно увидеть в литературном процессе что-то принципиально новое.
Из новейшей бурятскоязычной литературы наибольшее впечатление на меня произвело творчество Михаила Батоина.
Это самобытнейший писатель, основной период творчества которого пришёлся на 1990–2000-е годы.
Он один из первых в бурятской литературе конца ХХ века обратился к дореволюционному наследию.
Его пьесы, большая часть которых адресована детям, основаны на сюжетах средневековой монгольской литературы, произведениях индийской и тибетской литератур, которые некогда были хорошо известны бурятам.
При этом Батоин очень оригинально интерпретировал эти старинные сюжеты, он умел подавать их ярко и увлекательно.
В его творчестве, как мне кажется, идеально сочетаются национальная самобытность бурятской литературы и оригинальный авторский взгляд, традиционность и новаторство.
Жаль, что большинство бурятских читателей не могут познакомиться с его произведениями на языке оригинала.
Есть и ныне живущие авторы, пишущие на бурятском, творчество которых привлекло моё внимание.
Например, совсем недавно я познакомился с романом Цындымы Бабуевой «Мэдэгдээгүй Дагина» («Неизвестная Дакини»).
Это роман о том, как в середине прошлого века в обычной бурятской семье рождается девочка, и она оказывается дакини – то есть буддийским женским божеством.
В этом произведении мне опять же понравилось сочетание традиций буддийской литературы с элементами исторического и бытового романа, изображение истории бурят через призму мифопоэтики.
По всей видимости, на творчество Ц. Бабуевой благотворно повлияла её работа над переводами современных монгольских авторов.
В упомянутом мною романе заметны переклички с романом монгольского писателя Гомбожавын Мэнд-Ооёе «Гэгээнтэн» («Светлейший»), который Бабуева перевела на бурятский язык.
Думаю, что бурятским писателям вообще стоит чаще знакомиться с современной монгольской литературой – оттуда можно «импортировать» немало интересных находок, которые могли бы оживить бурятскоязычную литературу.
- Что вы скажете о романе Цыдыпа Цырендоржиева «Вечного дня не бывает» / «Хододоо үдэр байдаггүй» (2012)?
- Цыдып Цырендоржиев – один из немногих современных писателей, создающих крупную прозу на бурятском языке.
Он написал уже более десятка романов на самые разные темы.
В 2012 году вышел его новый роман «Вечного дня не бывает» о высокопоставленном ламе Анжуре Балтаеве, который в 1930-е годы оказывается под арестом.
Автор не скрывает, что Агван Доржиев - известный буддийский и политический деятель начала ХХ века.
Это первый в бурятской литературе роман, посвящённый судьбе репрессированной бурятской интеллигенции.
В советское время роль этих людей в создании новой бурятской культуры предпочитали замалчивать и историю бурятского народа в начале прошлого века читатели могли себе представить только по историкореволюционным романам, где чаще всего главными героями были простые скотоводы.
Цыдып Цырендоржиев первый среди бурятских писателей сделал главным героем романа реального исторического деятеля (пусть и изображённого под другим именем), который лично принимал участие в создании новой бурятской культуры и государственности…(Продолжение следует)Автор: Александр МАХАЧКЕЕВФото: Александр Махачкеев Эсэгэ ороноо хамгаалгын дайнай үедэ онсо шалгарһан нэгэ буряадта Советскэ Союзай Геройн нэрэ зэргэ олгохо гэжэ шиидхэбэд.
Харин тэрэ буряадынь таһа арсаба.
Армиин особый отдел гэһэн бүридэлэйхид энэ ябадалаа тайлбарилжа бэшэхыень дурадхаба.
Тэрэ буряад иигэжэ бэшэбэ: “Би буддын шажан баримталдагби.
Амида амитаниие алаха гээшэ хорюултай гээд һургаал соонь хэлэгдэдэг.
Теэд энэ аймшагтай дайнда Эхэ ороноо хамгаалжа, үйлынь үриие нимгэдхэлсээб.
Удангүй дайн дүүрэхэ, амгалан байдал тогтохо.
Тиихэдэнь би өөрынгөө, хубиингаа үйлын үриие амсаха болохоб.
Энэ ехэ үндэр нэрэ хүнүүдые хюдаһанайнгаа түлөө олооб гэжэ хүүгэдтээ харуулжа ябаха дурамгүй.
Дайн тухай дурсалга энэ нэрэ зэргэтэйгээ сугтаа дайнай болоһон талмайда үлэг лэ даа”.
Игорь МУХАНОВАЙ  “Дождь из цветов» гэһэн номһоо оршуулагдабаАвтор: Галина БАЗАРЖАПОВА-ДАШЕЕВА бэлдэбэЭсэгэ ороноо хамгаалгын Агууехэ дайн   фото: asiarussia. ru Россиин хүдɵɵ ажахын академиин Буряадай таhагай эрдэм – шэнжэлэлгын институдай ахамад мэргэжэлтэн, биологиин эрдэмэй кандидат Булад Бастуевич Лхасаранов буряад үүлтэрэй эбэртэ бодо мал hэргээн хүгжɵɵлгын хэрэгтэ хуби заяагаа зорюулhан габьяатай.
Суута эрдэмтэн эрдэнитэ баялигай дээжые – буряад үүлтэртэ табан хушуу мал түрэл арадтаа бусааха гэhэн хүсэл эрмэлзэлтэй  байhан.
Лхасаранов Булад Бастуевич 1950 ондо Хэжэнгэ нютагта түрэн үдэhэн намтартай.
Дунда hургуулиин удаа Зүүн Сибириин технологическа дээдэ hургуули «инженер – электрик» гэhэн мэргэжэлтэйгээр дүүргэhэн.
Саашадаа Хориин аймагай Yдын совхоздо инженерээр, ажахынгаа «Баян Гол» таhагые даагшаар хүдэлжэ эхилhэн байна.
Yшɵɵ 1970-аад онуудта Булад Бастуевич ажахы дотороо утаhагүй хэлхеэ  холбоо – тэрэ үеын хүдɵɵ нютагуудаар үзэгдɵɵгүй шэнэ оньhото арга  байгуулжа нэбтэрүүлhэн.
«Малай барлаг бү болоё! »
Yнгэрэгшэ зуун жэлэй хоёрдохи хэhэгтэ манай нютагуудаар англиин, германиин, казахай г. м. үүлтэртэ мал дэлгэржэ байhан гэжэ эли.
Бүгэдэ зоной хариhаа залагдаhан мал амитадай «солые дуудажа» байhан үедэ Булад Бастуевич: «Сибириин шэрүүн байдалда тааруугүй үнжэгэн, ямбатай, байрын ба хоолой талаар ехэ гаргашатай мал тэжээхэнь гарзатай», - гэжэ тобшолол хэhэн гэдэг.
«Малай барлагууд бү болоё! » - гэжэ тэрэ уряалдаг hэн ха.
Шэнжэлхы хурса ухаатай эрдэмтэн иимэ жэшээ хэлэдэг байhан: - Орон нютагтаа, байгаалидаа таараһан мал үдхэхэнь маша шухала.
Жэшээнь, бидэ Буряад орондоо Африкын амитадые асаржа тэжээнэгүй ха юмбибди.
Һармагшан, арсалан, эреэн гүрөөһэн г. м. амитадые иишэнь асараад, хорёо соогоо банан таряад, буряад үүлтэрэй болобо гээшэ гэжэ хэдышье аашалаа һаамнай, тэдэ амитадшье, ургамалнуудшье  яашье өөдэлхэгүй.
Буряад үхэр барихадаа, үбһэ тэжээл бэлдэжэ, бэеэ ехээр зобооһоной хэрэггүй.
Харин симментал үхэрые харыт!
Эзэмни үбһэ тэжээл үгэнэ ааб даа гээд, хотонhоо холо ошонгүй, ойгуурханаа бэлшээд, хара эртэ харшынгаа саана зогсонхой, убайгүйгөөр мөөрэжэ байдаг ха юм.
Хүрдюуг хониной магтаал«Ара ɵɵдэ бэлшэмэАрбан түмэн адуу малай,Эбэр ɵɵдэ бэлшэмэYй түмэн үхэр малай» хизааргүй тала дайдые хэдэн мянгаад жэлнүүдэй туршада бүрхɵɵн хушажа байhан тушаа манай элинсэгүүдэй үльгэр домогууд  соо түүрээгдэдэг.
Буряад үүлтэрэй мал түхэреэн жэл соо өөһэдөө хагда ногоо бэдэржэ олоод, тэнжэхын хажуугаар эзэдээ тэжээдэг байгаа ха юм.
Буряад үүлтэрэй  хонид эртын түрэлгэ хэхэдэ таарадаг, хурьгаяа голохо гэжэ мэдэдэггүй, хурьгадынь түргөөр томо болодог.
Мяханай, нооһоной, арһанай шанараар буряад хонид  дэлхэйн тон һайн үүлтэрнүүдһээ дутуу бэшэ гэжэ эрдэмтэд тэмдэглэдэг.
Мүн лэ сэнтэй онсо шэнжэнь гэхэдэ, байгаалиин шэрүүн уларилһаа айдаггүй, түхэреэн жэл бэлшээридэ ябадаг, тэжээл хоолһоо ехээр дулдыдадаггүй.
Дулаанай элдин сагта ехээр таргалжа, һүүл соогоо элбэгээр «хүрдюуг»   ɵɵхэ нөөсэлдэг заншалтай.
Тэрэ өөхэниинь ган гасуурhаа бэлшээриин муудаhан гү, али гэбэл, ехэ саһатай үбэлдэ  уһаар дуталдаhан г. м. ушарнуудта  гаргашалагдадаг.
Хүрдюугэй өөхэн мяханай өөхэнһөө һураггүй амтатай байдаг, алишье талаар үндэрөөр сэгнэгдэдэг гэжэ эли.
Бэлээр хүлэрдэггүй ба ɵɵхэ тоhониинь хайладаггүй буряад-монгол хонид ямаршье янгинама үбэлэй хүйтэндэ ехээр даарадаггүй байхаhаа гадна, бамбагар сагаан хибэс мэтэ нооhониинь хододоо сэбэр байжа гайхуулдаг.
Буряад-монгол үүлтэрэй хонид элдэб янзын шэмэ шүүhэтэй сэсэг  ногоогоор хооллодог hэн тула мяханиинь ба тарган ɵɵхэниинь хүнэй бэедэ хэрэгтэй бүхы витаминуудаар болон дабhа шулуунай зүйлнүүдээр тусгаар баян гэжэ эли.
Тиимэhээ хуурай талын зоной бэе махабадые буряад-монгол хонид ёhото сэсэрлигэй, огородой ургасын хоол мэтээр тэнжээжэ, эм дом мэтээр аргалха шадалтай!
Шэнэхээнэй алдар суута Пагма баряашан хүндэ үбшэнтэдые хабарай сагта ургыда садаhан буряад-монгол хонёор орёожо аргалхада,  эршэмтэй хүсэтэйгɵɵр туhалдаг гэжэ онсо тэмдэглэдэг.
Харин нарин нооhото үүлтэрэй хонёор орёоходо, сасуулхаар бэшэ һула байдаг ха.
94 наhатайдаа тагаалал болоhон түбэд эмнэлгын аргашан, гэлэн Балбар лама: «Та гайхамшагта элүүр энхэ бэетэй, hонор ухаатай зандаа үндэр наhа наhалжа ябанат.
Нюусануудаараа хубаалдыт», -  гэhэн асуудал – гуйлтада иигэжэ харюусаhан юм:- Би үдэр бүри буряад – монголой хүрдюуг  үүлтэрэй  хониной тарган ɵɵхэтэй мяха багаханаар эдидэг гуримтайб.
Тус мяхан хүнэй бэедэ айхабтар hайн нүлɵɵтэй.
Москвада намайе монгол үүлтэрэй хониной мяхаар танил хальмагууд хангадаг юм.
Буряадай  «Бүүбэйхэн»Булад Лхасаранов 1980-яад онуудhаа буряад мал үдхэлгын талаар эрдэм – шэнжэлэлгын хүдэлмэринүүдые  ябуулжа эхилhэн.
Совет үедэ үлэгдэлгүйгɵɵр хюдагдаhан буряад үүлтэрэй малые дахяад hэргээн бодхооходо, олон тоото бэрхэшээлнүүд ушаралдаа гэжэ эли.
Yсэд нэтэрүү бэдэрэлгэнүүдэй удаа, 1990-ээд онуудай эхиндэ Yбэр Монголой Шэнэхээндэ үсɵɵхэн толгой буряад үүлтэрэй хонид олдожо, баярта ушар болоhон юм!
1930–аад онуудта Агын талаhаа хилын саана туугдажа ошоhон үльгэр домогто буряад хонидой үри hадаhад ажалша бэрхэ Шэнэхээн нютагаархидай аша габьяагаар сэбэр үүлтэртэ шанараа алдаагүй байhан.
Булад Лхасаранов тэрэ хонидые Буряад орондоо бусаажа асараад, хорёод жэлэй туршада туйлай ехэ селекциин ажал хүдэлмэринүүдые ябуулжа, эхэ һүрэгhɵɵ улам hайн шанартай «Бүүбэй» гээд нэрлэгдэhэн хонидой үүлтэр бии болгоhон байна.
Хэжэнгын аймагай «Сельхозхимия», Хориин аймагай - «Удинский», Яруунын аймагай «Иисэнгэ» гэhэн хамтын ажахынуудай улад зоной ехэ туhаламжа оролдолгын, ажал хүдэлмэриин хүсɵɵр бɵɵмэйлэгдэн,  «Бүүбэй» үүлтэрэй хонид мүндэлhэн түүхэтэй.
Буряад үхэр хальмагай түрэлСаашадаа Булад Бастуевич Лхасаранов Монгол орондо буряад үүлтэрэй үхэрнүүдые оложо асараад, үдхэлгын ажал эрхилhэн.
Буряад үүлтэрэй  үхэр хальмаг үхэртэй түрэлэй болодог.
Монгол туургата түрэл арадуудай мал hүрэгүүдынь мүн лэ түрэлэй байдаг ха юм даа.
Түрүүшын харасаар, тус үүлтэрэй үхэрнүүд туранхайгаар харагдадаг.
Тэрэ ушараар «Энэ мал мяха шүлэгүй, hү тоhогүй» г. м. шэбэр-hабир шэбэнээнүүд түрүүшын үедэ hайса болоhон гэдэг.
Yшɵɵ совет засагай үедэ Булад Бастуевичай Иисэнгэ совхозой түрүүлэгшээр хүдэлжэ байхада, тэндэнь партиин үндэр тушаалта хүдэлмэрилэгшэ түрүүтэй бүлэг ноёд шалгажа бууhан байгаа.
- Манай совхоз тиихэ сагта буряад үхэртэ түрэл болохо хальмаг үхэрнүүдые олоор баридаг бэлэй, - гэжэ Булад Бастуевич хɵɵрэhэн юм.
Тэдэнииемнай хараад: «Энэ юун гэһэн туранхай үхэрнүүд гээшэб?
Эдээнээ хашаада оруулжа, хүн шэнгеэр шахыш», - гэжэ ноён ухаа зааба.
Тиихэдэнь би хэлэбэб: «Зай, намда эдээн сооһоо тон туранхай үхэр заагаад үгэгты.
Манай ажахые эрьеһээр байтартнай, хүбүүд үүсэлээд байха.
Дотор өөхыень танай хараһаар байтар шэгнүүрээр хэмжэхэбди.
Долоон килограммһаа бага байбалнь, битнай хармаанһаа мүнгөө гаргажа, совхозой гарза болоһон энэ үхэрэйнгөө түлөө түлөөдхихэб.
Хэрбэеэ хэлсээшэһээмнай хүндэ байгаа һаань, энэ малнай туранхай бэшэ байба гэжэ элирээд, мяханиинь совхозоймнай ажалшадай хүнэһэн болоно ааб даа».
Эгээл туранхай, зүдэрүү түхэлтэй үхэр гаргагдажа, дотор ɵɵхэниинь 17 хиилэ татажа байhан юм.
Буряадай дэбисхэрнүүд  Монголтой адли шэнжэтэй, сагай уларилтай.
Монголой ганса Булган аймагта 3 000 000 толгой эбэртэ бодо мал ядамаргүй үдхэгдэнэ.
Тэндэхи  манай буряад малда адли үндэhэн заншалта  үүлтэрэй малда  хоол тэжээл дуталдаха гэжэ үгы.
Харин манай эндэ жэлhээ жэлдэ тэжээл дуталдадаг.
Монгол арадай ажабайдалынь жэлhээ жэлдэ hайжарна гэжэ эли.
Харин манай хүдɵɵ нютагууд хооhорно гэжэ мэдэнэбди.
Автор: Баярма БАТОРОВАФото: asiarussia.
ruБулад Лхасарановхүдөө ажахы Мартаһанаа һэргээжэБуряад орондо эдэ ургамалнуудые эдлүүрилдэг тон ганса ажахын хүтэлбэрилэгшэ Тамир Шагдаров Зэдын аймагай Дээдэ Тори нютагта барилгашанай ба хүдөөгэй эмшэнэй гэр бүлэдэ түрэһэн юм.
2001 ондо Алцагай дунда һургуули дүүргээд, Буряадай гүрэнэй хүдөө ажахын академиин эдэй засагай һалбарида ороо һэн.
2006 ондо тэрэнээ түгэсхэжэ, «нягталан бодогшо» (бухгалтер) мэргэжэлтэй болоо.
Ажалайнгаа намтар 2008 ондо «Икат» бүлгэмэй нягталан бодогшоор эхилээ.
Удаань Яхад орондошье хүдэлжэ үзөө.
Байгаалиин шулуунуудые болбосоруулха, барилга эрхилхэ, барилгын эд бараа үйлэдбэрилхэ талаар олзын хэрэгшье эрхилжэ туршаа һэн.
Тамирай бага байхада, хүгшэн эжынь бага наһанайнгаа хүндэ хүшэр саг тухай хөөрэдэг һэн.
Дайнай һүүлээр үлтэнэг болбосоруулгын заводто хүдэлдэг байһанаашье дурдадаг һэн.
Томохон болоһон үхибүүд талаар ургамал суглуулжа тушаадаг байгаа.
Тэрэнь болбосоруулагдажа, ооһор, аргамжа, мушхамал г. м. бүтээгдээд, бүхы гүрэн соогуураа тараагдадаг һэн ха.
Тамир иимэ үйлэдбэри нээбэл, ямар гээшэб гэжэ бодоод, СССР-эй үеын ном һудар, сонин сэдхүүлнүүдые иража шудалаа, мүнөө үеын технологинуудые, оньһон түхеэрэлгэнүүдые шэнжэлжэ үзөө.
Тиигэжэ 2020 ондо фермерскэ ажахы бүридхэжэ, Оёор нютагта бааза худалдажа абаа, газар хүлһэлөө.
Удаань шэнэ үеын техникэтэй болоод, ажалаа ябуулжа эхилээ.
Түрүүшын хоёр жэлдэ имагтал газараа эдлүүрилээ: хахалһанайнгаа һүүлээр зүб мүрөөр үтэгжүүлхэ, болбосоруулха ёһотой байгаа бшуу.
2022 ондо Зэдын аймагта 400 шахуу гектар талмай дээрэ тоһото ургамалнууд: рапс, үлтэнэг таригдаа.
Техническэ үлтэнэг бүхы дэлхэй дээрэ ехэ эрилтэтэй болоод байна.
Тэрэнэй хэрэглэмжэ улам үргэн болоһоор.
Бодомжотойгоор ажаллабал, байгаалида харша нүлөө үзүүлхэгүй үйлэдбэриин үндэһэн боложо үгэхөөр: үлтэнэгөөр хуйха материал бүтээхэ арга боломжо бии.
Тэрээгээрнь нэгэ удаа хэрэглэгдэхэ амһарта ба туламуудые хэжэ болоно.
Наймаалха арга бэдэрнэАжахыдаа дүшөөд хүниие ажаллуулжа, салин түлэжэ байһан фермерэй саашанхи түсэбүүд олон.
Ургамалаа хүсэд болбосоруулһанай удаа наймаалха газарнуудые тодорхойлхо талаар ажал ябуулха хэрэгтэй.
-Мүнөө ехэнхидээ Монгол, Урда Солонгос, Хитад гүрэнүүдтэй холбоо барижа, ажаллажа байнабди.
Хүнэй нюур шарай, арһа сэбэр болгодог бодосуудые хэдэг эмхинүүдтэ манай үйлэдбэрилһэн тоһон эрилтэтэй байна.
Түрүүшын алхамуудаа хээд байхадаа, саашанхи харгымнай үргэн гэжэ ойлгожо байнабди, - иигэжэ хоморой ургамал тарижа, үйлэдбэрилжэ байһан Тамир Шагдаров хөөрэнэ.
Ургамал тарижа ургуулхын тула һайн үрэһэн хэрэгтэй.
Хүдөө үйлэдбэрилэгшэ үлтэнэг, рапсын һайн шанартай үрэһэнүүдые гүрэнэйнгөө баруун талада оршодог можо нютагуудһаа асарна.
Хүршэ Эрхүү можодо рапс яһала ургуулдаг һэн тула тэндэһээ үрэһэн мүн лэ асарагдана.
Тус ургамалнуудые Ивановска, Курска можонуудта болон Мордва Уласта таридаг, мүн үйлэдбэрилдэг юм.
Зэдэ нютагай хүдөө эрхилэгшэ Тамир Шагдаров тэрэ нютагуудаар ябажа, түрүү ажахынуудай ажалтай танилсажа, дүршэлыень халан абаһан байна.
Шэниисэ, обёос, хара талха ургуулһанһаа өөрэгүй юм даа.
-Орооһо тарихадаа, газараа яажа эдлүүрилдэгбибди, тон тиимээр  ажалланабди.
Газараа һайнаар хахалха, үтэгжүүлхэ хэрэгтэй.
Намартаа комбайнаар хуряанабди, - гэжэ Тамир Васильевич ажалайнгаа онсотой танилсуулна.
Илгаань ямар бэ?
Буряадтамнай хорото бодостой үлтэнэг ехэ һайнаар ургадагынь мэдээжэ.
Жэл бүри тэрээнтэй тэмсэхэ ажал ябуулагдадаг.
Хүнэй ухаан бодол балартуулха бодостой үлтэнэгтэ орходоо, техническэ конопля тад ондоо.
-Хээрэ талада ургадаг конопля гээшэмнай хорото бодостой ха юм.
Харин бидэнэй таридаг үлтэнэгтэ тиимэ юумэн байхагүй.
Ургамалайнгаа сэсэглэжэ байха үедэ эндэ тэндэһээнь түүжэ, тусхай газарта абаашажа, шэнжэлгэдэ тушаадагбди.
Ургуулһан үлтэнэгнай ябан ошон, хорото бодостой коноплянуудые хашан гаргаха аргатай гэжэ эрдэмтэд хэлэнэ.
ҮйлэдбэриХүн зониие аргалха, нюур шарай сэбэр һайхан болгохо аргатай, мүн байгаалида харша нүлөөгүй эд хэрэгсэлнүүдые бүтээхэ үлтэнэг ногооной үйлэдбэри эхин шатадаа ябана.
Шэмэ шүүһыень, тоһыень даража абаха хэрэгсэлнүүд хэрэгтэй ааб даа.
Энэ талаар мүн лэ яһала ажал хэгдэнэ.
-Үлтэнэгэйнгөө үрэһэ буйлуулха хэрэгсэлнүүдые Новосибирск хотоһоо асаржа тодхохо хүдэлмэри ябуулнабди.
Мүнөө бидэ багахан хэрэгсэлээр шэмэ шүүһыень гарганабди.
Тэрэнэй хажуугаар аргамжа, бүд бүтээхэдээ, һэбэрдэһэ (волокно) хэхэ түхеэрэлгэ Мордва Уласһаа асарха тухай хэлсэнэбди, - гэжэ Тамир Шагдаров нэмэнэ.
Урдань иимэ үйлэдбэри яһала хүгжэнгишье һаа, мартагдаһан байба ха юм.
Урданай юумэ дахин һэргээжэ, мүнөө үеын байдалда тааруулжа байгаа хүдөө ажалшадай урда хүдэлмэри амаргүй ехэ даа.
Үлтэнэг ногоо ургуулхада, яһала үрэ дүнтэй байна гэхээр.
Үйлэдбэриин хэдэн шата гаража ерэһэн үлэгдэлнүүдыньшье миин хаягданагүй.
Шахагдаһанай һүүлээрхи шэмэгүй үлэгдэл гахайнууд амтархан байжа эдидэг юм байна.
Үлтэнэгэй, рапсын үлэгдэлнүүд шанартай хоол болоно.
Хүдөө ажалшад һонирхоноХорото бодосгүй үлтэнэг, рапс ургуулжа эхилһэн Тамир Шагдаровай дүршэл һайшаагдажа, Буряадаймнай хүдөө ажалшад баһал иимэ ажал эрхилхэ түсэб урдаа табина.
Зэдэ нютагай хүбүүнэй ажалтайнь Захааминай, Хурамхаанай хүбүүд танилсана.
Хүдөө ажахын энэ шэглэл урагшатай ябабалнь, бүхы Буряадтаа нэбтэрүүлэгдэжэшье магадгүй даа.
Автор: Булат БАДМАЕВ бэлдэбэФото: «Гордость Бурятии» порталһаахүдөө ажахы Ехэ-Сагаан һууринай колхозой түрүүлэгшэ Б. С. Санжиев майор Стрижакта колхознигуудай суглуулһан мүнгөөр бүтээгдэһэн истребитель самолёт дамжуулна.
1944 он.
Цыренжап Батуевич Ширипнимбуев (1918-1978).
1940 ондо Эрхүүгэй дээдэ сэрэгэй авиационнотехническэ училищи дүүргээд, Ленинградай сэрэгэй тойрог Улаан Тугта 19-дэхи полкдо эльгээгдээ һэн.
Дайнай эхилхэдэ, техник-лейтенант Ленинградай фронтдо дайлалдаа.
“Шэн зоригой түлөө”, “Совет Холын хойто зүгые хамгаалһанай түлөө” медальнуудаар болон бусад дайшалхы шагналнуудаар шагнагдаһан.
Младша сержант Гунгар Банзарович Церемпилов 1910 ондо Мухар-Шэбэр аймагай Суулга һууринда түрэһэн юм.
1941 оной июлиин 22- то дайнда мордоо, 1945 оной майн 2-то Берлинэй Панков тойрогто баатарай үхэлөөр алдалан унаа.
Наһанайнь нүхэр Дулма Бимбаева Суулга һууринда ажаһууһан.
Догнит Дондукович Дондуков Суулга һууринда түрэһэн.
1942 оной сентябрь һарада Улаан Армида сэрэгтэ татагдаа.
Олон орден болон медальнуудаар, тэрэ тоодо “Шэн зоригой түлөө” хоёр медаляар шагнагдаһан.
1944 ондо пулемёдоор буудагшые усадхаха даабари абаад, дайсанай пулемётчигые һалгаажа, нүхэд сэрэгшэдтээ зам гаргаһан юм.
Үшөө нэгэ ушарта аргамжаар часовойе хороогоод, газар гэр соохи дүрбэн немецые хюдаад, нэгэ “хэлэ” асарһан.
Улзыжаргал Шойбонович Дондуков (1923 ондо түрэһэн) дайнай үедэ гвардиин старшина, 35-дахи морин сэрэгэй полкын комсорг байһан.
Эхэ ороноо хамгаалгын байлдаануудта гурба дахин шархатаһан.
Улаан одоной, 1-дэхи болон 2-дохи шатын Эсэгын дайнай, 3-дахи шатын Алдар солын орденуудаар, “Шэн зоригой түлөө”, “Дайшалхы габьяагай түлөө”, “Москва хамгаалһанай түлөө”, “Варшава сүлөөлһэнэй түлөө”, “Берлин эзэлһэнэй түлөө”, “Мүнгэн одон” медальнуудаар шагнагдаһан.
Бальжин Доржиевич Гындынов (1913-1974).
1941 оной июлиин 24-дэ Мухар-Шэбэрһээ сэрэгтэ татагдаа.
1943 он болотор 185-дахи артиллерийскэ полкын, 1946 оной май болотор 38-дахи механизированнэ полкын бүридэлдэ дайлалдаа.
“Япониие илаһанай түлөө” медаляар шагнагдаһан.
1942-дохи эвакогоспиталь, Улаан-Үдэ хото, 1943 он.
Дайнай үедэ Улаан Армиин хэдэн сая сэрэгшэд хүндөөр шархатадаг байгаа гэжэ мэдээжэ.
Тиин Буряад орондо сэрэгшэдые аргалха госпитальнууд байгуулагдаһан юм.
Дагба Дашиевич Дашиев – 1065-дахи артиллерийскэ полкын буудалгын взводой командир, старшина, Ленинэй орденой кавалер, Улаан Одоной, 2-дохи шатын Эсэгын дайнай орденуудаар шагнагдаһан.
Берлин добтолон эзэлэлгэдэ хабаадаһан.
Цырен-Дондок Доржиевич Доржиев 1915 ондо Суулга һууринда түрэһэн.
1937-1939 онуудта Улаан-Үдэ хотодо сэрэгэй алба гараһан.
1942 оной январь һарада младша командна бүридэлэй училищида эльгээгдээд, һуралсалайнгаа һүүлдэ гүрэнэйнгөө зүүн зүгэй хилэ харууһалһан.
1945 оной август һарада 99-дэхи ябаган сэрэгэй дивизиин бүридэлдэ япон милитаристнуудтай дайлалдахаяа ошоһон.
“Япониие илаһанай түлөө”, “Эсэгэ ороноо хамгаалгын Агууехэ дайнда Илалтын 30 жэл”, “СССР-эй Зэбсэгтэ хүсэнүүдэй 60 жэл” медальнуудаар шагнагдаһан.
Бальжин Доржиевич Гындынов Сурхарбаанай үедэ номо һуршаар харбана.
1947 он.
Автор: Аркадий БАТОМУНКУЕВАЙ түсэлҮнгэрһэн сагай гэрэл зурагуудҮнгэрһэн зуун жэлэй агшан зуура  - Аяар холын 1938 оной мартын 19-дэ Улаан-Үдэ хотодо филармони байгуулха тухай тусхай зарлиг гараһан байна.
Тэрэ гэһэнһээ хойшо Буряад оронойнгоо ажаһуугшадые, айлшадые баярлуулһаар бшуу.
Филармониин ажалай ашаар харагшаднай бүхы дэлхэй дээрэхи мэдээжэ классическа хүгжэмтэй танилсана.
Эндэхи зүжэгшэднай дүй дүршэлтэй боложо, томо-томо хүгжэмэй танхимууд соо тоглолтонуудаа дэлгээнэ, - гэжэ Буряад Уласай соёлой сайд Соёлма Дагаева хэлэнэ.
Филармониие амаршалхаяа эгээл түрүүн Улаан-Үдэһөө уг гарбалтай пианист Денис Маслеевэй ерэһэниинь сайдай үгэнүүдые бодотоор гэршэлнэ.
Дмитрий хадаа мэдээжэ хүгжэмшэн болонхой, олон тоото нэрэ солодо хүртэнхэй.
Түрэл тоонтодоо Красноярскын симфоническа оркестртэй харагшадые баярлуулаа.
- Манай нютагай хүбүүнэй түрэл филармониёо амаршалжа байһандань баяртайбди.
Ойн баяраймнай хэмжээ ябуулгануудай эхи табиба гээшэ.
Апрелиин 9-10-ай үдэрнүүдтэ Новосибирскын камерна оркестр тоглолто харуулха юм.
Зунай хаһада “Нүүдэлшэдэй ая дуун” гэһэн фестиваль дахинаа үнгэргэхэбди.
Энэ хэмжээ ябуулга Буряадай аяншалга хүгжөөлгэдэ нүлөөлнэ гэжэ булта мэдэнэбди.
Тиимэһээ бүри һонирхолтойгоор эмхидхэжэ, мэдээжэ бүлэгүүдые уриха талаар ажал ябуулагдана.
Намартаа джаз хүгжэмдэ дуратайшуул ээлжээтэ фестивальда сугларха.
UU.
SOUND гэһэн хуралдаа намартаа эмхидхэхэ һанаатайбди.
Эндэмнай бүхы Ород гүрэнэй хүгжэмшэд хабаададаг гээшэ, уласаймнай хүн зондо ехэ дурлагдаа, - гэжэ филармониин уран һайханай хүтэлбэрилэгшэ Наталья Уланова түсэбөөрөө хубаалдана.
Ойн баярай хэмжээ ябуулганууд филармониин байшан соо эмхидхэгдэхэеэ болиһондонь уйдхартай.
Уласай ниислэлэй түб болохо Соведүүдэй талмай дээрэхи байшаниинь хэдэн жэлэй саана унаха болоһон гэр гэжэ тоологдоод хаагдашоо һэн.
- Түргөөр заһабарилгада орошохо гээд найдаха хэрэггүй.
Юуб гэхэдэ, манай филармони соёлой түүхэтэ байшануудай тоодо оруулагданхай.
Заһабарилга хэхэ түсэблэл хэхын түлөө ажалай шатануудые бүхы талаһаань хаража үзэхэ хэрэгтэй.
Энэ байшан 1950-яад онуудта бодхоогдоһон юм.
Мүнөө болотор барилгын эрилтэнүүд оло дахин һэлгэгдээ.
Хэды тиигэбэшье, урданайнь түхэл алдахаангүй, мүнөө сагай эрилтэдэ таарамаар хэхэ хэрэгтэй.
Байшанай зал соохи акустика тэрэл зандань үлөөхэ гэжэ оролдохобди.
Манай Буряадта иимэ зал үгы бшуу.
Олон жэлэй хугасаада түрүү хүгжэмшэд, дуушад томо-томо урилдаануудта манай зал ерэжэ, бэлдэлгэ хэдэг заншалтай байгаа.
Денис Маслеев, Михаил Пирогов болон бусад манай залда дуратайгаар хүдэлһэн байха, - гэжэ харюусалгата захирал Наталья Балсунаева хөөрэнэ.
Заһабарилагдаха байшанай түсэблэлгэ хэгдэжэ байнхай.
Жэлэй түгэсэтэр бэлэн болохоор хараалагдана.
Автор: Борис БАЛДАНОВ Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарагай гал махабад одоной гал махабадтай ушаржа, “арьбажаха” болоно.
“Арьбажаха” үдэр шэнэ гэр барихада, шорой шулуугаар барилгын ажал хэхэдэ, аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, үрэһэ тарихада, урьһалхада, урагшатай, һайн.
Сэрэг хүдэлгэхэгүй, тоосолдохогүй.
Энэ үдэр харгыда гарахада, зүүн зүг руу муу, бэшэ зүг руу гэмгүй.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – эд бараан элбэгжэхэ, адуу мал үдэхэ. зурхай  фото: БГУ-гай сайтһаа Светлана Искровна үсөөн үндэһэ яһатанай уран зохёол олон жэлэй туршада гүнзэгыгөөр шэнжэлжэ,  «Типология художественных традиций в прозе Бурятии XX века» (1996 он) гэжэ монографи бэшэһэн юм.
Энэнь Сибириин арадуудай литературын хүгжэлтэдэ  туйлай ехэ нүлөө үзүүлээ һэн.
Үглөөнэй 11.
00 сагта эхилхэ пленарна зүблөөн дээрэ филологиин эрдэмэй доктор И. В. Булгутовагай, филологиин эрдэмэй доктор, профессор В. В. Башкеевагай элидхэлнүүд сугларагшадай һонорто дурадхагдаха.
Бүхэроссиин эрдэмэй  конференциин хэмжээндэ 7 секци ажалаа ябуулха.
Россиин болон хари гүрэнүүдэй арадуудай литература, аман зохёол шэнжэлэлгын дүнгүүд эндэ хараалагдаха, саашанхи хүгжэлтын асуудалнууд зүбшэгдэхэ.
Ород ба буряад хэлэ, литература заадаг багшанар лекцинүүдтэ, мастер-классуудта оролсожо, мэргэжэлээ дээшэлүүлхэ.
Автор: Янжима ДАРМАЕВАФото: БГУ-гай сайтһааБГУэрдэмтэд  фото: Һур харбалгын федерациин зураг Эрэмдэг бэетэйшүүл Ородой Кубогта, ехэшүүл Ородой чемпионадта амжалтануудые туйлаа гээд, урдахи нэгэ дугаарта дуулгаһан байнабди.
Бусад баяртай мэдээсэлнүүдтэй танилсуулхамнай.
Ородой Кубогта хүртэхын түлөө мүрысөөндэ Буряадай тамиршад табан медальда хүртөө.
Энэ удаа тэдэ чемпионууд боложо шадаагүй.
Хубиин тоосоондо Эржена Очирова шангай 2-дохи һуурида гараа.
Эржена хоёрдохи жэлээ энэ мүрысөөндэ мүнгэн медальда хүртэнэ.
Ородой Һур харбалгын федерациин Кубогта хүртэхын түлөө тэмсээндэ Буряад тамиршад баһа табан медаль абаа.
Классическа номо  һуршаар харбадаг суглуулагдамал команда түрүүлжэ шадаа.
Анна Барадиева, Виктория Будаева болон Соёлма Сыренова гэгшэд командна алтан медалиин түлөө харбаа.
Буряадай гүрэнэй хүдөө ажахын академиин оюутан Саглай Шалык бүхэроссиин талмайда түрүүшынгээ медальнуудые абаһан байна.
“Русская зима-2023” гэһэн уласхоорондын мүрысөөндэ Ород гүрэнэй тамиршадтай Беларусиин, Узбекистанай, Казахстанай харбагшад хабаадаа.
Эндэ Буряадай тамиршад гурбан түрүү һуурида гараһаниинь һайшаалтай.
Баир Цыбекдоржиев хубиин тоосоондо Беларусь Уласай түлөөлэгшые түгэсхэлэй шатада илажа гараа.
Баир үшөө нэгэ алтан медаль командна тоосоондо абаа.
Суутай Бальжинима Цыремпилов болон Сергей Цыренов гэгшэд эндэ харбаа.
Светлана Дашанимаева, Эржена Очирова болон Инна Степанова гэгшэд командна тоосоондо чемпионууд боложо тодороо.
Үнгэрһэн амаралтын үдэрнүүдтэ залуушуул болон эдиршүүл талмай дээрэ гараһан байна.
Буряадай ургажа ябаа залуу халаан спортдо дуратайшуулые 6 медаляар баясуулба.
Тэдэнэйнь тоодо алтан медаль үгы байшоо.
Хубиин тоосоондо 18 наһа хүрөөдүй тамиршадай дунда Александра Дашиева 2-дохи һуури эзэлээ, финалда Москва хотын Касандра Берзанда шүүгдээ.
Шангай 3-дахи һуурида Савелий Шатаев гараа.
Бусад медальнуудые Буряадай харбагшад (зураг дээрэ) командна тоосоондо абаһан байна.
Ород гүрэнэй харбагшад уласхоорондын мүрысөөндэ хабааданагүй гээд бултанда мэдээжэ.
Теэд һүүлэй үедэ уласхоорондын олимпиин халаанай бэлдэһэн зарим мэдүүлгэнүүд найдал түрүүлнэ.
Тиимэһээ харбагшад тэндэ хабаадахаяа бэлэн байһанаа гэршэлээ.
Автор: Борис БАЛДАНОВФото: Һур харбалгын федерациин зурагтамир  Бокс Алас Дурна зүгэй иимэ мүрысөөн анха түрүүшынхиеэ Буряадта болобо гээшэ.
Табан үдэрэй туршада 13-14, 15-16 болон 17-18 наһатай басагад, 19-40 наһатай эхэнэрнүүд ринг дээрэ гараа.
Хажуугаарнь 19-22 наһатай залуу хүбүүд эрхимүүдээ элирүүлээ.
Буряад Уласай Боксын федерациин хүтэлбэрилэгшэ Валерий Доржиевай тэмдэглэһээр, Улаан-Үдэдэ энээнһээ бүри томо мүрысөөнүүд болоһон байна.
Тиимэһээ 11 можо хизаарай 200 гаран тамиршадые угтан абахада, бэлэн байгаа.
Бүхы дээрээ талмайн эзэд 40 медаль абажа шадаа.
Тэдэнэй 15-иинь алтан зүһэтэй байһаниинь баярламаар.
Эдир болон залуу тамиршадай хажуугаар ринг дээрэ дүй дүршэл ехэтэй түрүү боксёрнууд Дарима Сандакова болон Кристина Ткачёва гэгшэд гараа.
Любовь Шарапова, Анастасия Павлова болон Дарья Пантелеева гэгшэд мүн лэ түрүү һуурида гаража, Буряад Уласаа бүри үндэр хэмжээндэ түлөөлжэ, амжалта туйлахаар бэлэн байһанаа харуулаа.
Универсальна тулалдаан Энэ спортын зүйлөөр мүрысөөн Буряадта анха түрүүшынхиеэ эмхидхэгдээ.
Ушар гэхэдэ, универсальна тулалдаануудта гол шухала һуури эзэлдэг хэрэгсэлнүүд үгы байгаа.
- Манай спортын зүйлдэ “полоса препятствия” эгээл хэрэгтэй хэрэгсэл болоно.
Бидэ энээниие һаяхана 800 мянган түхэригөөр худалдажа абаабди.
Мүрысөөнэй түрүүшын шатада тэрэниие  хүн бүхэн дабажа гарана.
Эндэ тамиршан шуран байхаһаа гадна, мэргэн байха ёһотой.
Тэдэ пистоледээр буудана, хутага шэдэнэ.
Түрүүшын энэ шата эрхимээр дабажа гараад, ринг дээрэ гаража тулалдана, - гэжэ Буряадта универсальна тулалдаанай эхи табигша Леонид Сиратов хөөрэнэ.
Универсальна тулалдаагаар бэеэ һорижо байһан, сэрэгэй тусхай үйлэ  хэрэгтэ баатарай үхэлөөр унаһан Агван-Жамса Банзановай мүнхэ дурасхаалда мүрысөөн зорюулагдаа.
Росгвардиин сэрэгшэдэй талаһаа гарай бэлэг, баглаа сэсэг Павел Сыренович, Ольга Леонидовна  аба эжыдэнь барюулагдаа.
- Агван-Жамса манай багшанарай колледжын эрхим оюутадай нэгэн байһан юм.
Түрүүшын үдэрһөө бэеэ һайн талаһаа харуулаа.
Универсальна тулалдаагаар бэеэ һорижо эхилээ.
Хажуугаарнь номоо эрхимээр үзэжэ, хэмжээ ябуулгануудта хабаадажа үрдидэг һэн, - гэжэ Буряадай багшанарай колледжын захирал Светлана Нимбуева мэдүүлнэ.
Алас Дурна зүгэй түрүүшын мүрысөөндэ Магаданай, Владивостогой, Благовещенскын, Хабаровскын, Шэтын, Улаан-Үдэ хотын тамиршад хабаадаа.
Эрхүүгэй тамиршад дэмжэхэеэ ерэһэн байна.
Түрүү һуури эзэлэгшэд Ородой чемпионадта хабаадаха эрхэдэ хүртөө.
Буряадай тамиршад Ород гүрэн дотор түрүүшүүлэй тоодо ородог.
2022 ондо эдиршүүлнай командна тоосоондо гол шанда хүртөө һэн.
Ехэшүүлэй дунда Ородой чемпионадта манай тамиршад ганса Москва, Санкт-Петербург хотын командануудые урдаа оруулһан юм, - гэжэ омогорхон Леонид Сиратов мэдүүлнэ.
Дзюдо 23 наһа хүрөөдүй тамиршад Улаан-Үдэдэ суглараа.
Нэгэ үдэрэй туршада болоһон мүрысөөндэ татамиин эзэд 13 медаль абажа шадаа.
Буряадай эрэшүүл, эхэнэрнүүд тус тустаа гурба-гурбан алтан медальнуудта хүртөө.
Игорь Гайсин, Рашид Омаров, Степан Степанов, Валерия Солдатова, Анастасия Лебедева, Виктория Непомнящих гэгшэд түрүүлжэ гараа.
Буряадай татами дээрэ шалгарһан барилдаашад Екатеринбург хотодо үнгэргэгдэхэ Ородой чемпионадта хабаадаха эрхэдэ хүртөө.
Даам наадалга Сибирь болон Алас Дурна зүгэй даам наадагшад хамтаржа, нэгэдэмэл чемпионат мүнөө жэлһээ үнгэргэжэ эхилбэ.
Түрүүшын иимэ уулзалга Эрхүү можын Ангарск хотодо болоһон байна.
Ород гүрэн дотор эгээл шанга даамшад Саха (Яхад) Уласта ажаһуудаг юм.
Тэндэһээ олон тоото дэлхэйн чемпионууд ургажа гараа.
Энэшье удаа яхад тамиршад мүрысөөнэй бүхы медальнуудые абажархин алдаа.
Эрхүү можын, Буряад Уласай, Красноярска хизаарай хэдэн наадагшад түрүүшүүлэй тоодо оролсожо шадаһаниинь һайшаалтай.
9 наһа хүрөөдүй эдиршүүлэй дунда Виктория Бадмацыренова блиц- нааданда хүрэл медаль абаа.
Энэл наһанай бүлэгтэ түргэн даам наадалгада Дарья Белькова шангай 2-дохи һуури эзэлээ.
Эрэшүүлэй дунда БГУ-гай багша Александр Урбаханов классическа даам наадалгада түрүүлжэ гараад, олониие гайхуулаа.
Ушу Буряадай ушуистнар Ород гүрэн дотороо эрхимүүдэй тоодо дэмы ородоггүй байһанаа гэршэлээ.
Благовещенск хотодо үнгэргэгдэһэн Алас Дурна зүгэй мүрысөөндэ тэдэ 121 медаль абажа шадаа.
Буряадай 14 тамиршад алтан медальнуудта хүртэһэн байна.
Никита Васильев, Анна Леонова, Ренат Гаученов, Инга Пурбуева болон Ксения Булычева гэгшэд өөр өөрын наһанай бүлэгүүдтэ абсолютна чемпионууд боложо тодороо.
Барилдаан Урда долоон хоногто Буряадай 21 наһа хүрөөдүй барилдаашад Алас Дурна зүгэй мүрысөөндэ амжалтануудые туйлаһан байна.
Үнгэрһэн долоон хоногой эсэстэ 18 наһа хүрөөдүй барилдааша хүбүүд басагад шалгараа.
Благовещенск хотодо Буряадай түлөөлэгшэд 21 медальда хүртөө.
30 медаль абаһан Саха (Яхад) Уласай тамиршад командна тоосоондо түрүүлээ.
Басагадай дунда Буряадай тамиршад зургаа дахин түрүүлээ.
Лилия Моторина, Должон Цынгуева, Аяна Цыренжапова, Арина Хохлова, Светлана Низовцева болон Алина Хандажапова гэгшэд 1-дэхи һууринуудые эзэлээ.
Эрдэни Цыденжапов, Тумэн Дондоков болон Эрдэм Цыремпилов гэгшэд алтан медальнуудые абаа.
Февралиин 16-17-ой үдэрнүүдтэ Буряад Уласта ехэшүүлэй дунда Алас Дурна зүгэй чемпионат үнгэргэгдэхэнь.
Эндэ 250 гаран барилдаашад хабаадаха.
Бүхы финальна уулзалганууд февралиин 17-до үнгэргэгдэхэ юм.
Автор: Борис БАЛДАНОВФото: Владимир Ширапов, Борис Балдановтамир   фото: Из архива Александра Исакова - Александр Викторович, какое место занимает в бурятской литературе такой жанр, как исторический роман?
- Исторический роман уже 30 лет как является ведущим жанром бурятской прозы.
Интерес к национальному прошлому сильно вырос в 90-е годы и до сих определяет тематику многих произведений.
Это неудивительно, ведь в советское время изображение национальной истории было ограничено идеологическими рамками.
Теперь бурятские писатели осваивают целые эпохи, которые долгое время не отражались в национальной литературе.
- Недавно вышел пятый том эпопеи Алексея Гатапова «Тэмуджин», какова ваша оценка этого произведения в целом?
- Пятитомный роман Алексея Гатапова – это одно из самых заметных явлений современной бурятской литературы.
Что касается выбора героя, то он для меня вполне очевиден – ведь Чингисхан стал центральным образом монгольской литературы с самого её возникновения в XIII веке.
Сегодня в монгольском мире идёт новая волна популярности Чингисхана, и на этой волне в монгольской, калмыцкой, бурятской литературах появилось множество произведений о Чингисхане.
«Тэмуджин» Гатапова – тоже часть этой новой «Чингисиады».
Замысел Гатапова, по-своему уникален – он создал самое подробное повествование о детстве и юности Чингисхана, попытался проследить формирование его личности.
Интересно и то, что писатель, воссоздавая детали быта и культуры средневековых монголов, во многом опирался на бурятский этнографический материал.
Например, его Тэмуджин ищет покровительства у Абай Гэсэра – известнейшего героя бурятского эпоса.
У Гатапова получился настоящий «бурятский взгляд» на историю Чингисхана – возможно, поэтому его роман стал так популярен среди бурятских читателей.
- Как сказал сам писатель: «Я убежден, что создать истинный образ Чингисхана и отобразить настоящий дух древних монголов сможет только монгол, только профессиональный историк, только наследник приверженцев шаманской веры и только последователь великой русской литературной школы и мастеров народного эпоса.
Сочетание во мне этих четырех главных культурных основ и дает мне некоторую надежду на успех на этом трудном пути».
- Вообще, Алексей Гатапов – один из немногих современных бурятских писателей, который известен широкой публике и чьи книги неизменно находят спрос у читателей.
Думаю, дело не только в литературной составляющей, но и в хорошей работе по продвижению романа, которую проделал автор и его издатели.
На фоне успеха Гатапова особенно хорошо видно, как бедственно обстоят дела в бурятской литературе в целом по части продвижения книг к читателю.
Ведь кроме Гатапова есть и другие интересные авторы, которые, однако, остаются почти не известными, а их книги, выпущенные мизерными тиражами, оседают в хранилищах библиотек.
Очевидно, что бурятской литературе не хватает хорошего маркетинга.
- Из недавних премьер – «Чемодан из Хайлара» Геннадия Башкуева…- Да, этот роман действительно стал одной из относительно «громких» новинок последних лет.
В том числе потому, что он был номинирован на литературную премию «Дальний Восток».
Геннадий Башкуев, по моему мнению – один из оригинальнейших современных бурятских авторов.
Он привнёс в бурятскую литературу нотки постмодернизма, новую точку зрения на национальную жизнь, философский и одновременно ироничный взгляд на проблемы бурятского народа.
Роман «Чемодан из Хайлара» – несомненно, достойная внимания вещь.
Как литературовед я могу определить, что эта книга относится к одному из направлений современной бурятской литературы, которое связано с индивидуально-биографическим или семейным взглядом на историю.
В русле этого направления появились такие книги, как «Улигер о детстве» Владимира Бараева и «Сутра мгновений» Баира Дугарова.
Геннадий Башкуев тоже предлагает нам посмотреть на историю бурят через историю его семьи и свою личную биографию.
Роман написан в модернистской манере, он напоминает, например, «В поисках утраченного времени» Пруста.
Здесь так же особую роль играют ассоциации: повествователь рассказывает о памятных вещах из семейного чемодана и через это приходит к более широким картинам прошлого.
Интересный роман и, конечно, новаторский – ведь в истории бурятской литературы подобной конструкцией, насколько я знаю, ещё никто не пользовался.
- Булат Молонов.
Что говорит читателям это имя?
- Булат Молонов известен читателю как автор одной книги – сборника рассказов «Танец орла».
Но книга эта – уникальное и очень значимое явление в истории бурятской литературы.
Булат Молонов был одним из первых писателей, отразивших в литературе жизненный опыт поколения бурят, чьи годы взросления пришлись на конец ХХ века – период распада СССР и становления новой России.
В книге Молонова отразился внутренний мир современного бурята, характерные для него внутренние конфликты – например, между любовью к малой родине, тоонто, и стремлением выйти в «большой мир».
В этой книге впервые появляется образ бурята, уехавшего на заработки в Корею – и, как показало время, этот образ очень актуален, он стал одним из символов современной бурятской жизни.
«Танец орла» интересен и с чисто эстетической точки зрения.
Прозаические миниатюры Молонова сочетают в себе черты эпоса и лирики, они часто похожи на стихотворения в прозе.
Для меня лично эта книга стала большим открытием, когда я прочитал её несколько лет назад: прежде я даже не догадывался, что в преимущественно консервативной бурятской литературе могла появиться такая свежая по форме вещь.
Ещё одна «фишка» этой книги – её язык.
Булат Молонов вставляет в русскоязычный текст бурятские слова и целые выражения, его персонажи часто говорят по-бурятски.
Вообще бурятско-русское двуязычие давно стало реальностью, но в литературе это не отражалось: одно произведение могло быть написано либо по-бурятски, либо по-русски.
Молонов разрушил эту условную границу и перенёс двуязычие в художественную литературу.
Тоже очень важный, как мне кажется, шаг, сблизивший литературу и реальную бурятскую жизнь.
- Что вы можете сказать о русскоязычных бурятских авторах из соседних регионов – Викторе Балдоржиеве из Забайкалья и Борисе Хадееве  из Иркутска?
- «Бурятский мир» сегодня не ограничивается границами Бурятии, тем более что часть исконно бурятских территорий ныне входит в состав Иркутской области и Забайкальского края.
Есть и бурятские писатели, живущие в Москве, не нужно забывать и о бурятах Монголии и Шэнэхэна.
В эпоху интернета вообще не важно, где живёт бурятский писатель – он всё равно остаётся в едином пространстве национальной культуры.
Виктор Балдоржиев, как мне кажется, сегодня известен не столько своими художественными произведениями, сколько публицистикой, а также переводами.
Как публицист он ставит очень важные вопросы самосознания бурятской культуры: возрождение языка, усиление самоидентификации бурят с монгольским миром, распространение объективных знаний о бурятской истории и культуре.
Также Виктор Балдоржиев – очень талантливыq     переводчик.
У него есть переводы монгольских и бурятских поэтов.
Некоторое время назад он начал работу над новым переводом «Похищенного счастья» Батожабая.
Как литературовед я подтверждаю, что необходимость в таком переводе есть – единственный существующий перевод Н. Рыбко выполнен с купюрами и некоторыми искажениями оригинального текста, поэтому я буду очень рад, если замысел Виктора Балдоржиева полностью осуществится.
Борис Хадеев, кажется, совсем недавно вышел в пространство бурятской литературы, и лично я ещё мало знаком с его творчеством.
Из того, что я знаю по публикациям в «Байкале», могу сделать вывод, что этот автор, как и многие другие русскоязычные бурятские писатели, движется по направлению постколониальной литературы – то есть осмысления опыта взаимодействия бурятского народа с российским государством, проблем идентичности, самовосприятия бурят в условиях российского общества на разных этапах его истории.
Продолжение следует.
Автор: Александр МАХАЧКЕЕВФото: Из архива Александра Исакова  фото: Үбэр-Байгалай хизаарай хүдөө ажахын яаманай дурадхаһан зураг Хүдөө ажахын үйлэдбэриин харалга болон яармагуудай болохо үдэрнүүд, газарнууд баталагдаа.
Тэдэнэй тоодо Шэтэ хотодо үнгэргэгдэхэ хонидой, мүн ямаадай харалга оролсобо, - гэжэ Үбэр Байгалай хизаарай хүдөө ажахын сайдай орлогшо Александр Тюкавкин хэлэбэ.
Махачкала хотодо үнгэрхэ харалга-дэлгэсэдэ гүрэнэй баруун талада ажаһуудаг хонишод эгээл һайн шанартай хони ямаадаа харуулха.
Сибириин болон Алас Дурна зүгэй хонишодой сугларжа, иимэ хэмжээ ябуулга үнгэргэдэг газарынь анханһаа хойшо Шэтэ хото юм.
Тэрээнһээ уламжалан, тус выставкэ манайда эмхидхэгдэхэ гэжэ шиидхэгдэһэн байна.
Ураал хадаһаа зүүлжээ байдаг хонишод нажарай эхин һарын түрүүшын үдэрнүүдтэ манай нютаг буужа эхилхэ, - гэжэ хүршэ можын хүдөө ажахын сайдай орлогшо дуулгана.
Нёдондо Шэтэ хотодо үнгэргэгдэһэн Сибириин болон Алас Дурна зүгэй үүлтэртэ хонидой болон ямаадай XVIII выставкэ үндэр хэмжээндэ үнгэргэгдэһэн бэлэй.
Эмхидхэгшэд Ород Уласай Хүдөө ажахын яаманай зүгһөө магтаалда хүртэһэн байна.
Автор: Булат БАДМАЕВФото: Үбэр-Байгалай хизаарай хүдөө ажахын яаманай дурадхаһан зурагҮбэр-Байгалай хизаар  Фото: Анна Огородник  Балшар наhандаа Галина Номогоновна 1936 ондо Бэшүүрэй аймагай Шанага нютагта түрэн үдэhэн, Ошорой Номогонтоной юhэн үхибүүдэйнь нэгэн байhан намтартай.
Эсэгэнь үе сагайнгаа эрдэмтэй, түрүү  хүнүүдэй нэгэн, коммунист, нютагайнгаа сомоной зайhан тушаалтай байhан.
Агууехэ Эсэгын дайнай эхилхэдэ,  Ошорой Номогон Тельманэй нэрэмжэтэ промартелиин түрүүлэгшын тушаалда хүдэлжэ байhан.
Тиигээд дайнай түрүүшын үдэрнүүдтэ үхибүүдээ түрэhэн нютаг Гутайгаа  асараад, ɵɵрын hайн дураар фронт руу мордоод, бусаагүй юм даа.
Тэрэ үедэ оройдоо 5 наhатай Галя басагахан бүдүүн зонтой адли зэргэ ажал хэжэ эхилhэн намтартай.
Yбhэ сабшалгын ажалай халуун хаhада морин тармуурта hуужа, бухал шэрэлсэдэг hэн ха.
- Эгээл хүндэнь гэхэдэ, морин дээрэ мордожо ядадаг hэмби, - гээд,  Галина Номогоновна дурсан хɵɵрэнэ.
- Яажашье ядахадаа, мориёо  бэлшэхыень табижархихаш.
Тиигээд тонгойгоод, ногоо зулгааха үедэнь hамбаашалжа, hэмээхэн тархи дээрэнь абиржа гараад, хүзүүгээрнь доошоо эмээл хүрэтэрнь hолжоржо буудаг hэмби.
Одоошье эмээлдээ хүрэжэ, тэрээн дээрээ эрьелдэжэ, урагшаа хараад hуухань баhал хэсүү бэрхэтэй hэн даа.
«Дайнай хүндэ хүшэр үедэ 15-16-тай басагад поли дээрэ морин анзаhаар газар хахалдаг hэн.
Би тэдэнэй морин дээрэнь hуугаад, залажа хүтэлдэг байгааб.
Тиихэдээ эмээлгүй морин дээрэ hуулгадаг  hэн тулань туйлай ехээр гуянуудни холожо зободогоо мартадаггүйб», -  гээд, Галина Номогоновна үргэлжэлүүлнэ.
ЭРДЭМТЫН ЗАМААРГаля басаган Шэбэртын дунда hургуулиин 7 класс дүүргэhэнэй удаа Улаан-Yдын 18-дахи интернат – hургуулида hуража түгэсхэhэн намтартай.
Саашадаа 1955 – 1960 онуудта Буряадай гүрэнэй багшанарай дээдэ hургуулиин түүхын – хэлэ бэшэгэй (ород ба буряад хэлэнүүдэй) таhагта  оюутан боложо ороод, амжалтатайгаар дүүргэhэн.
Саашадаа Бэшүүрэй дунда hургуулида ород хэлэнэй багшаар, Улаан –Yдын хэлхеэ холбооной эмхиин номой санда мэргэжэлтэнээр хүдэлhэн.
1965 ондо мүнɵɵнэй Монголые, буддын шажаниие  ба Түбэдые шэнжэлэлгын институдта (МБТ СО РАН) «аспирантурын инспектор» гэhэн мэргэжэлтэнээр хүдэлжэ эхилhэн байна.
Тэндэ хүдэлхэ үедɵө  Монголой Ехэ hургуулида нэгэ жэлэй туршада һуража, шэнэ монгол, хуушан монгол ба түбэд хэлэ бэшэг шудалжа, эрдэм мэдэсэеэ дээшэлүүлhэн.
БИДИЯ ДАНДАРОНТОЙСаашадаа буряадай эрдэм – шэнжэлэлгын институдай түбэдэй таhагта  мэргэжэлтэнээр хүдэлhэн намтартай.
Хотын «Эрдэм» гэжэ кинотеатрай подвал сооhоо буддын шажанай номуудые бодхоожо асараад, жаншануудыень угааха, хуудаhануудыень сэбэрлэхэ, холисолдожо худхарhан  хуудаhануудыень эмхи гуримдань оруулха г. м. ехэ хүдэлмэринүүдые ябуулhан буянтай заяатай.
Тус хэрэгые  Хэжэнгын дасанай Гэмпэл лама хүтэлбэрилдэг hэн ха.
Тэндэ хүдэлдэг 4-5 эрдэмтэй ламанарай дунда буддын шажанай элитэ багша, гүн ухаанай эрдэмэй шэнжэлэгшэ Бидия Дандарон байhан намтартай.
- Гэмпэл ламын ашаар би түбэд хэлэ бэшэг улам гүнзэгыгɵɵр шудалhан байнаб, - гэжэ Галина Номогоновна тэмдэглэнэ.
Тэрэ хоорондоо худхаршаhан урданай нангин номуудые илгахадаа, нэн түрүүн  ородой, түбэдэй, хитадай гээд саарhаарнь илгаруулжа hураа hэм.
«Дэргэд нартан» гэhэн урдын түбэдэй саарhан дээрэ шажанай номууд бэшэгдэнхэй байдаг бэлэй.
Тэрэнэй хажуугаар залуу эрдэмтэн  Хоца Намсараевай, Гэнин-Дарма Нацовай зохёохы  хүдэлмэринүүдые шэнжэлэлгын үргэн ажалнуудые  ябуулhан габьяатай.
Галина Очирова тэрэ үедэ «Шэдитэ хүүрнүүд» гэhэн урдын түбэдэй үльгэрнүүдээр эрдэмэй кандидадай нэрэ зэргэ хамгаалхые бэлдэжэ байhан юм.
Тус үльгэрнүүд хэдэн зуугаад жэлнүүдэй саада тээ Түбэдhɵɵ  Монголдо, тэндэhээ Буряад орон руу хүрэжэ ерэhэн гэжэ эли.
«СОВЕТ ЗАСАГТА ХАРША»1972 ондо Буряадай эрдэм шэнжэлэлгын институдта хатуу шэрүүн хубилалтанууд болоhон ушартай.
Совет үеын засаг түлɵɵлэгшэдэй шиидхэбэреэр Бидия Дандарон «буддын шажанай тантрын бүлгэм эмхидхэгшэ» гэжэ гэмнүүлээд, Байгалай урда эрьеын «Выдрино» тосхоной дэргэдэхи түрмэдэ 5 жэлээр хаагдаhан юм.
Мүн лэ Анчик Нимаевич  Дугарнимаев гэhэн хүтэлбэрилэгшыень тушаалhаань абажа хаяhан.
Галина Очировагай «Шэдитэ хүүрнүүд» гэhэн үльгэрɵɵр бэшэжэ байhан эрдэмэй кандидадай хүдэлмэринь баhал огто хоригдоhон байна.
«Совет засагта харша удхатай, хубисхалай урдахи сагые магтаhан үльгэрнүүд»  гэhэн гэмнэлгын тобшолол гаргаhан гэдэг.
Хэсүүл саг байгаа даа!
Тэрэ ушараар Галина Номогоновна институдайнгаа ондоо таhагта ороод, эрдэмтэ шэнжэлэлгэнүүдээ үргэлжэлүүлhэн.
Буряад арадай   аман зохёолой баялигые – хурим түрын, бɵɵ мүргэлэй г. м. зохёолнуудые шэнжэлжэ эхилhэн юм.
Буряад нютагуудаар эмхидхэгдэhэн элдэб янзын эрдэмэй экспедицинүүдтэ хабаадажа, хоморой дуунуудые, сэсэн мэргэн hургаалнуудые, үльгэрнүүдые суглуулан шэнжэлжэ, түрэл арадайнгаа ёhо заншалнуудай алтан абдарые баяжуулhан үндэр заяатай.
- Би ямар  нэгэн нютаг хүрэжэ ерэхэдээ, намайе наhатай үбгэд хүгшэдтэ байрлуулхые гуйдаг hэмби,  - гээд, Галина Номогоновна дурсан хɵɵрэнэ.
Урданай түүхэ, ёhо заншалнууд тушаа мэдэхэ,   хɵɵрэхэ хүнүүдые бэдэрдэг байгаа ха юмбиб даа.
Теэд совет засагай үедэ ехэнхи зон урданай байдал тухай  хɵɵрэхэеэ айдаг байhан, бэлээр мэдэсээрээ хубаалдадаггүй байгаа.
Тиигэбэшье нэгэ хүгшɵɵдэйн үнеэ hаалсахаш, гэрэйнь ажалда хамhалсахаш.
Yбhэшье сабшалсаха саг болодог hэн даа.
Тиихэ зуураа дүтɵɵр танилсажа, этигэл найдалтайгаар хɵɵрэлдэхэдɵɵ, яhала hонин мэдээнүүдые суглуулагша hэм.
«МОНГОЛ - МОСКВА» АЯНШАЛГЫН ЗАМААР1971 – 1991 онуудта Галина Номогоновна гид – оршуулагшаар хүдэлhэн намтартай.
Хүршэ Монголой аяншалагшадые Москва, Ленинград, Киев, Минск, Сочи гэхэ мэтэ СССР-эй томо хотонуудаар ябуулдаг байгаа.
Ехэнхинь ажалай габьяагай түлɵɵ тусхай путёвконуудаар шагнагдаhан, ородшье, буряадшье хэлэ мэдэхэгүй малшад  ерэдэг байhан түүхэтэй.
Хорёод жэлэй туршада тэдэнэй «шэхэниинь» ба «хэлэниинь» боложо, Эхэ оронойнгоо үзэсхэлэнгүүдтэй танилсуулhан.
1980 оной Москвагай Олимпиадын үедэ Галина Очирова Монголой ба Буряадай томо бүлэг аяншалагшадые хүтэлжэ ябаhан.
-  Олимпиадада хабаадахын тула  Москвада хоёр hарын туршада  тусхай бэлэдхэл гараа hэмди, - гээд, тэрэ хɵɵрэнэ.
Хари гүрэнэй айлшадтай хүндэмүүшэ зохидоор хɵɵрэлдэхэ, түб хотын газарнуудые харуулха гэхэ мэтэ асуудалнуудаар hуралсал гараабди.
Yшɵɵ хүн бүхэндэ тусхай формонуудые оёжо үмдэхүүлээ hэн.
1981 ондо Эрхүү хотодо үнгэргэгдэhэн совет – монгол гүрэнүүдэй хоорондохи эб найрамдалай фестивальда Галина Номогоновнагай даажа абаад ябаhан бүлгэмэй бүридэлдэ Монголой түрүүшын космонавт  Жүгдэрдэмидийн Гуррагча ябалсаhан юм.
Тэрэ Владимир Джанибековтэй хамта хүндэтэ айлшадай тоодо ябаа ааб даа.
1991 оной август hарада Москвада болоhон ехэ буhалгаанай үедэ Галина Номогоновна монгол аяншалагшадые абаад ябаhан.
“Кремлиие тойроод харгынууд хаалтатай, танкнууд зогсожо, ехэл hүрɵɵтэй байгаа hэн даа, - гэжэ Галина Номогоновна хɵɵрэнэ.
- Теэд ородшье, буряадшье хэлэ мэдэхэгүй монголнуудые орхёод, гэр руугаа тэрьедэхэгүй ха юмши даа”.
82 ЖЭЛЭЙ  АЖАЛАЙ  СТАЖТАЙ!
Мүнɵɵ  Галина Номогоновна Буряадай гүрэнэй архивта дансануудые хуушан монголhоо оршуулжа, картотекэ бии болгодог.
Дасангуудай ба Буряадай урдын талын Дүүмэнүүдэй дансануудые оршуулгын туйлай ехэ хүдэлмэри ябуулна.
Галина Номогоновна мүнɵɵшье нюдэнэй шэлгүйгɵɵр уншадаг.
Табатайhаа хамтын ажахыда ажал хэжэ эхилhэн эрдэмтэн ажалай 82 жэлэй стажтай!
Тэрэнэй хажуугаар эрдэмтэн иврит хэлэ бэшэг шудалhан, үнэн алдартанай «Библи» номые буряад хэлэн дээрэ оршуулалсаhан байна.
Буряадай бүхы дасангуудай урдын дансануудые, түүхын бэшэгүүдые оршуулhан, олон тоото эрдэмэй хүдэлмэринүүдые, ɵɵрын ба бусад авторнуудтай хамта олон номуудые хэблэhэн габьяатай.
Мүнɵɵ авторай  «Хори Хёлгын Хохюуртын дасанай түүхэ» гэhэн шэнэ номынь хэблэлдэ бэлдэгдэнэ.
Галина Номогоновна СССР -эй Олимпиин комитедэй Хүндэлэлэй грамотаар, Монголой медаляар, Бүхэроссиин үзэсхэлэнгэй түбэй медаляар ба олон тоото Баярай бэшэгүүдээр, сэнтэй бэлэгүүдээр шагнагдаhан.
Автор: Баярма БАТОРОВАФото: Гэр бүлын архивһааэрдэмтэн  фото: Анна Огороднигой гэрэл зураг Нэн түрүүн «суганды» гэһэн үгын удха тайлбарилая: «һүмэ хиидэй албан тушаалтаниие томилхо, огсоруулха гэхэ гү, али тушаалһаань гаргаха, хангаха, ажалаа түлэблэхэ, данса баримта шалгаха, хубараг шабинарай гурим журам тухай хөөрэлдэхэ, уншалга номой хэр һайнаар ябуулагдадагые хараха гэхэ мэтын асуудалнуудые хэлсэдэг хурал».
(Буряад-ород толи.
– Улаан-Үдэ, 2008.
Ородой буддын шажантанай заншалта Сангхын 5-дахи суганды апрелиин 25-да болохоор түсэблэгдэбэ.
Сангхын бүридэлдэ ородог дасангуудай шэрээтэ ламанарай тоосоото суглаанай үедэ сугандын болохо үдэр гаргагдаа гэжэ Ивалгын дасанай хэблэлэй албан мэдээсэнэ.
Ээлжээтэ суганды дээрэ Бандида Хамба лама Дамба Аюшеевэй ажал ябуулга тухайгаа тоосоо бариһанай үндэһөөр шэрээтэ ламанар сэгнэлтэ үгэжэ, дахин томилхо тухайгаа шиидхэбэри абаха юм.
- Хоёр үдэрэй туршада үргэлжэлхэ сугандыда дасан бүриһөө таба-табан түлөөлэгшэ хабаадаха, тэдэнэй тоодо гурбан лама, хоёр жиндаг (мүргэлшэн).
Түрүүшын үдэртэ Ородой Сангхын дасангуудай шэрээтэр ламанар сугларжа,  24-дүгээр Бандида Хамба лама Дамба Аюшеевэй ба Сангхын шалгалтын комиссиин түрүүлэгшэ Бата-Цырен лама Далаевай тоосоо шагнаха, - гэжэ Ивалгын дасанай хэблэлэй албан дуулгана.
Энээнэй урдахи суганды табан жэлэй саана, 2018 оной апрель һарада, болоһон юм.
24-дүгээр Бандида Хамба лама Дамба Аюшеев 28 жэлэй туршада Сангхын толгойлогшо байна.
Тэрэ 1995 оной апрель һарада томилогдоһон юм.
Фото: Анна Огороднигой гэрэл зураг  - «Союз Восток» гэһэн газопровод Монголой харьяата газар дээгүүр татаха тухай «Газпром» Хитадтай хөөрэлдөөгөө үргэлжэлүүлжэ байна.
Энэ түсэл бэелүүлхын тула хэрэгтэй ажал хэгдэнэ.
Ехэл холын хараатай түсэл гэжэ хэлэхэ байнаб, - гэжэ Ород Уласай Засагай газарай юрэнхы сайдай орлогшо Александр Новак хэлэнэ.
«Союз Восток» гэһэн газ дамжуулдаг сорго таталгын ажалай түсэб 2023 ондо дүүргэгдээд байха юм гэжэ 2022 оной ноябрь һарада Ород Уласай юрэнхы сайдай орлогшо Виктория Абрамченко хэлэһэн юм.
Баригдаха энэ ехэ томо соргын утань 962,9 километр болоно.
Жэлэй туршада энэ соргоор Хитад орон руу 50 млрд кубометр газ дамжуулагдажа байха аргатай байха юм ха.
Барилгын ажалнууд 2024 ондо эхилхээр хараалагдана.
Бүхыдөө энэ түсэл бэелүүлэгдээд, ашаглалгада 2027-2028 онуудта тушаагдахаар багсаамжалагдана.
- 2022 оной дүнгөөр «Газпром» хэлсээнэйнгээ ёһоор газ дамжуулхынгаа хажуугаар үшөө үлүү ехээр Хитад руу ябуулаа.
Ерээдүйн хэдэн жэлэй туршада жэлэй 48 млрд кубометр газ Хитад гүрэн руу ябуулжа байхабди.
Үшөө тиихэдэ Монголой ажаһуугшадые газаар хангабал, жэлэй 100 млрд куб хари гүрэн гаргагдаха болоно, - гэжэ «Газпром» эмхиин толгойлогшо Алексей Миллер тэмдэглэнэ.
Автор: Булат БАДМАЕВ бэлдэбэ Михей Ербановай нэрэмжэтэ Буряадай аграрна колледжын (мүнөө сагай нэрэнь – авт. )
95 жэлэй хугасаада хүгжэлтын замые онсолһон саарһа дансанууд, түүхэтэ зурагууд, эд зөөри һуралсалай гуламтын музейн дэргэдэ нягтаар хадагалагдадаг.
- Эндэ би һая, 2015 ондо ажал хэжэ эхилээб.
Иимэ баян музейн хүтэлбэрилэгшэ болоһондоо, Тамара Базаргуровна Базарондо баярые хүргэхэ байнаб.
Сельхозтехникумэй дэргэдэ  1979 ондо түрүүшын музей байгуулагдаһан намтартай.
Олон жэлэй хугасаада хуушанай эд зөөри, саарһа дансанууд суглуулагдажа, жасань ехэ баян болоһон байна.
Ганса манай техникумэй оюутад, багшанар музей ерэжэ, һонирхолтой хэмжээ ябуулгануудта хабаададаг бэшэ, харин Улаан-Үдэ хотын һургуулинуудай шабинар нютагайнгаа түүхэтэй танилсадаг юм.
США, Великобритани, Вьетнам, Монгол болон бусад хари гүрэнүүдһээ, Эрхүү, Красноярск, Шушенск, Москва гэхэ мэтэ хотонуудһаа айлшад иишээ ерэдэг байгаа.
Ород гүрэнэй Соёлой яаманай Зарлигаар “Арадай музей” гэһэн хүндэтэ нэрэ зэргэ олгогдоо һэн.
Иигэжэ Тамара Базароной аша габьяагаар мүнөөшье болотор хүдэлжэ байдагбди, - гэжэ музейн хүтэлбэрилэгшэ Людмила Васильевна Хобракова хөөрөөгөө эхилнэ.
Уласай түүхэ баримталнаАяар холын 1928 ондо Буряад-Монголой АССР-эй Арадай комиссарнуудай зүблэл Верхнеудинск хотодо землеустроительна техникум байгуулха тухай тогтоол гаргаһан юм.
Тэрэ тогтоолдо  Михей Ербанов гараа табиһан байна.
Тиимэһээ музейдэ уласай суутай  хүтэлбэрилэгшын намтар, ажаябуулга гол һуури эзэлнэ.
Эгээл эндэ Буряад-Монголой АССР-эй түрүүшын жэлнүүдэй түүхэтэй танилсахаар.
- Михей Ербановай хубиин эд зөөри, гэр бүлын зурагууд эндэмнай олоор хадагалаатай.
Наһанайнь нүхэр Савранна Яковлевна эдэ бүгэдые техникумдэ нюусаар асаржа үгэһэн түүхэтэй.
Юуб гэхэдэ, тэрэ 1937 онһоо хойшо  аяар холын Казахстанай тала дайдада сүлэлгэдэ ябаа.
1953 ондо нютагаа бусаад, “арадай дайсанай” гэр бүлэ гэжэ хүн зондо хургаар заагдажа, хоргодожо ябаа.
Хэды тиигэбэшье эндэ-тэндэ тараһан өөрынгөө зарим эд зөөри бэдэржэ, оложо шадаа.
Жэшээлбэл, венскэ стул, Бельгиин гарнитур гэхэ мэтые техникумдамнай асаржа үгөө гэжэ хэлсэдэг.
Мүн олон гэрэл зурагуудаа дамжуулаа.
Теэд  баһа эдэ бүгэдые хаагуур шэрээд ябаха байгааб даа гээд һанагдана, - гэжэ Людмила Васильевна мэдүүлээд,  Бельгиин гарнитур эльбээд, “Ямар һайнаар бүтээгдэнхэйб?
Мүнөө болотор хахарнагүй, тэрэл зандаа”, - гэжэ ябууд зуура хэлэжэрхинэ.
Музейн нэгэ ханань Ербановта зорюулагданхай.
Ехэнхи хубииень гэр бүлын зурагууд эзэлнэ.
Железноводск, Горячинск гэһэн газарнуудаар амаржа байһан үеын зурагууд табигданхай, мүн албанай хэрэгээр Москва хото, Баргажан болон бусад аймагууд руу ошоһониинь эндэ харуулагдана.
1936 ондо Буряад-Монголой АССР-эй түлөөлэгшэдые Кремльдэ угталгын зурагууд, саарһа дансанууд һонирхол татана.
1962 ондо Михей Ербановай нэрэ һуралсалай гуламтада олгогдоһон байна.
Мүн 1972 ондо техникумэй хажууда хүшөө табигдаа.
Түрүүшын алхамууд1928 ондо Советскэ Союзда, илангаяа Буряад-Монголдо тон ехэ һэлгэлтэ боложо байгаа гэжэ бултанда мэдээжэ.
Бүхы гүрэн дотор коллективизаци, индустриализаци эхилээ.
Михей Ербановай гараа табиһан Тогтоол соо землеустроительна техникум байгуулха гэжэ бэшээтэй.
Энэнь өөрын удхатай гээд һанагдана.
Юуб гэхэдэ, Михей Николаевич топограф мэргэжэлэй курсануудые дүүргэһэн намтартай.
Томск, Барнаул хотонуудта газар хэмжэгшээр хүдэлөө.
Хүдөө нютагта хабаатай һуралсалай гуламта нээхэдээ, өөрын абаһан мэргэжэлдэ олониие һургаха гэжэ һанаһан байгаа гү?
Техникум түрүүн хоёр байшантай байгаа.
Нэгэниинь Батарейкэ дээрэ, нүгөөдэнь Верхнеудинскын түбтэ оршодог һэн.
Мүнөөнэй Коммунистическэ гудамжаар, Свердловэй үйлсэдэ дүтэхэнэ оршодог байшандань багахан номой сан, түрүүшын хоёр бүлэг оюутад һурадаг  гэжэ дансануудһаа мэдэжэ абанабди.
Мүнөө сагта энэ байшанда түргэн хоолой “Шарбин” гэһэн газар хүдэлжэ байдаг.
Батарейкэ дээрэ малшадай таһагаархид һурагша һэн.
1929 ондо “Буряд-Монгольская правда” болон “Буряад-Монголой үнэн” сонинуудта техникумдэ һураха дуратайшуулые хүлеэн байна гэһэн мэдээсэл олониие хүлгөөһэн ха.
Һураха дуратайшуулай тоо олошороо, харин байшаниинь багадаа.
- Һуралсалаймнай гуламтын удаадахи шата Тамча һууринтай нягта холбоотой.
1932 ондо техникум хоёр боложо хубаараад, Хяагтын болон Сэлэнгын аймагай Тамча һуурин руу оюутад эльгээгдээ.
Буряад ороной эгээл томо Тамчын дасанай лама санаартанай хашалган хамалганда ороходонь, байшангууд соонь Буряад-Монголой малшадай техникум хүдэлдэг болоо.
Оройдоол хоёр жэл болоод, эндэ малай эмшэдэй таһаг нээгдээ.
1940 ондо агрономическа таһагта түрүүшын оюутад һуража эхилээ.
Техникумэй багшанар, оюутад гүрэнэй заабаряар ламанарай гэрнүүдтэ байдаг болоо.
Хэшээлнүүд тэндээл бологшо һэн.
Эдэ жэлнүүдтэ хэгдэһэн зурагууд, түүхэтэ саарһа дансанууд музейдэмнай хадагалаатай.
1944 ондо техникум Улаан-Үдэ хото руу бусаагдаа, - гэжэ Людмила Хобракова хөөрэнэ.
Һуралсалай гуламтын хүгжэлтын шатанууд тухай дэлгэрэнгыгээр энэл музейдэ мэдэжэ абахаар.
Аграрна колледжын 95 жэлэй зам бүхы уласаймнай хүдөө ажахын түүхые харуулна гэхэдэ, алдуу болохогүй.
Танилсаха гэбэл, музей айлшалыт!
Автор: Борис БАЛДАНОВФото: Борис БалдановБуряадай хүдөө ажахын техникум  Для современного поколения молодых людей судоходство на главной водной артерии республики представляется чем-то далёким и нереальным.
Они не видели на ней больших судов, барж, речных трамвайчиков и плотов.
Не видели оживлённого причала и отвыкли от вида полноводной и величавой Селенги.
Маловодный период длился около двадцати лет, начиная с последнего катастрофического наводнения 1998 года.
Только прошлым и нынешним летом она наполнилась водой до краёв и даже появилась угроза наводнения…Вглубь вековМежду тем, судоходство на Селенге сыграло большую роль в освоении этой окраины империи, а затем в период индустриализации, послевоенного периода и вплоть до развала СССР.
Еще до прихода русских местное население использовало реки в транспортных целях.
Тогда буряты и тунгусы использовали плоты и долблёнки.
Долблёнки выдалбливали из больших стволов дерева и ходили на них по рекам и Байкалу.
Есть предание о том, как один бурят искал отца.
Сделав долблёнку (онгосо) он переплыл Байкал и по Ангаре доплыл до Бохана и Осы, где и нашел отца.
«Из-за острова на стрежень…»Согласно историческим данным, первый поход русских казаков по Селенге прошёл в 1647 году.
Для этого приказчик Баргузинского острога Самойлов выделил казачьему отряду одно ветхое судно, пуд свинца, полпуда пороха, 40 пушечных ядер и две малые пушки.
Двигаясь вверх по реке, русские основывали остроги – Селенгинский, затем Удинский, который позднее стал Верхнеудинском, на месте впадения Уды в Селенгу.
Это был стратегически важный водный путь, обеспечивший продвижение на восток по Селенге и её притокам, Чикою и Уде.
С освоением Забайкалья реки стали использоваться ещё более интенсивно и русские оценили возможности Селенги: «… вплоть до границы Китая судоходна и представляет удобный водный путь от Байкала до Верхнеудинска и Кяхты.
Порогов на реке нет, препятствием же судоходству служит извилистость фарватера.
Препятствием являются также мелкие бары в устье реки.
Вскрытие Селенги обыкновенно происходит в апреле, а замерзает в конце октября или в самых первых числах ноября.
Таким образом, Селенга остаётся открытой в среднем ежегодно более 6 месяцев…».
Судоходной является и река Чикой – «…235 верст своего течения.
Судоходство на Хилке не существует, но плоты идут на значительном протяжении…»
(Азиатская Россия, 1914, с. 490).
В устье Селенга разделяется на множество рукавов, образуя огромную дельту, где можно было очень запросто потеряться.
Здесь путь к Байкалу проходил по рукаву Харауз, до Усть-Селенгинской пароходной пристани.
Первые пароходыСначала судоходство осуществлялось на деревянных гребных суднах, сплавлявшихся по течению.
В начале XVIII века действовал Высочайший указ от 3 декабря 1723 года, «…. чтобы всем частным судохозяевам на строение судов вырубки леса не запрещать…».
Строили транспортные суда длиной от 8 до 12 саж.
, и шириной до 2 до 3 1/4 саж.
, и досчаники (дощаники, паузки (павозки)) – от 6 до 8 саж.
, и шириной от 5 до 6 аршин (Ведерник. com).
Первые пароходы появились в 1868 году, а первые рейсы по реке доходили до слободы УстьКяхта, а впоследствии до пристани Билютая.
А в 1881 году судовладельцы организовали Кяхтинское пароходное товарищество и движение стало регулярным.
Перевозили грузы и на плотах, на которых ставили балаганы под хлеб, овощи, водку и другие товары.
Контрабанда из КитаяТогда же действовал великий Чайный путь, значение которого упало не сразу, а постепенно.
И даже с его окончательным падением, торговое значение Кяхты и транспортных путей от неё в Верхнеудинск и далее в Россию оставалось большим.
Кроме чая из Китая везли ткани, фарфор, драгоценные камни и металлы, сахарледенец (петушки на палочке называли тогда «китайскими»).
Вот, например, что сообщает криминальная хроника газеты «Бурят-Монгольская правда» за 1923 год: «Во время последнего рейса парохода «Кооператор» таможенники произвели внезапный осмотр пассажиров.
Несмотря на то, что часть товаров успели выбросить за борт, удалось задержать контрабанды на сумму 2220 рублей золотом».
Водный путь, а не только уже построенная тогда железная дорога из Маньчжурии, служил продвижению как легального груза, так и нелегального потока контрабанды.
А река Селенга являлась естественным путем для транзита китайских грузов.
Она была удобной для сплава вниз с небольшими грузами и частью вверх и была судоходной на всем своем протяжении до Байкала.
Для сплава использовались и ее притоки – Чикой и Хилок.
«На теплоходе музыка играет…. »Наивысший расцвет судоходство на Селенге пережило во времена СССР.
Река была оживленной транспортной артерией, а улан-удэнский речной порт процветал.
Речники имели свой клуб, детский сад, другие учреждения соцкультбыта.
Рейсы вверх и вниз по реке продолжались для матросов по несколько дней.
Ходили речные трамвайчики, пассажирские теплоходы, корабли на подводных крыльях - знаменитые «Ракеты».
Коллега Николай Бадмаринчинов вспоминает: «Впервые я попал в УланУдэ полутора лет от роду, 73 года назад, на пароходе, курсировавшем от УланУдэ до Усть-Кяхты.
По Селенге днем и ночью ходили колесные пароходы, тянувшие длинные баржи.
Ежедневно ходили бакенщики, которые проверяли, горят ли бакены.
В начале 1980-х, на теплоходе с семьей поплыли в гости в Новоселенгинск.
«Очень хороший был теплоход с комфортным салоном, где был даже буфет и играла музыка».
«Майна! », «Вира! »На баржах и танкерах по реке перевозили зерно, скот, нефтепродукты, стройматериалы, технику и прочее.
«Мой родительский дом находится недалеко от пристани в Усть-Кяхте, - говорит Александр Фарфутдинов.
- Баржи грузились у нас зерном.
Для нас, ребятишек, приход катеров был тогда настоящим праздником».
В то время на баржах перевозили по много тонн грузов.
Это был самый дешевый вид транспорта, на машинах перевозить было дороже.
Да и продукции было намного больше, особенно сельскохозяйственной.
Как вспоминает Содном Содномов: «Катера с баржами поднимались вверх по Чикою до моста бывшей деревни Русские Мурочи.
Но главным образом, загружались зерном с хлебоприемного пункта в Харлуне.
Это ниже по течению Чикоя».
Из Монголии на УланУдэнский мясокомбинат скот вывозили на баржах.
И хотя Монголия была дружественной нам страной, надзор за границей осуществлялся строго, в том числе на сторожевых катерах Кяхтинского погранотряда.
«Полундра! »Активная навигация на Селенге оборвалась быстро и неожиданно.
Перестройка, развал СССР и лихие 90-е погубили отрасль.
Суда состарились, а судостроительный завод в Улан-Удэ закрылся.
Бывший Глава Бурятии Вячеслав Наговицын называл причины, тормозящие судоходство.
Селенга (включая ее дельту) входит в перечень водных объектов рыбохозяйственного значения, на которых в период нереста рыбы запрещается использование маломерных судов с момента таяния льда до 1 июля и с 15 августа до ледостава.
Разрешенный период судоходства составляет всего полтора месяца.
А после распада СССР речные суда были отданы в Иркутскую область.
Отсутствует и береговая инфраструктура, обеспечивающая безопасное обслуживание пассажиров.
«Свистать всех наверх! »Но самое главное: должны появиться желающие приобрести, содержать водные суда и нести другие сопутствующие расходы.
И такие люди появились.
В Улан-Удэ второй год организуются речные прогулки.
Маршрут недолгий от причала на набережной и до Поселья, откуда открывается живописный вид на столицу республики.
На Селенге снова зазвучал корабельный гудок!
Это только начало…?
Автор: Александр МАХАЧКЕЕВ​ Энэ фото-зураг дээрэ Намсараев Мансаран Солбахаевич.
1914 ондо түрэһэн.
Хани нүхэрынь –Бадма-Ханда Санжиевна.
1921 ондо түрэһэн.
1945 он баг аар Порт-Артур, Даляньда (ородоороо Дальний гэжэ газарта) алба хэжэ байха үедөө буулгуулһан фото-зураг.
Бадма-Ханда Санжиевна 10 үхибүү түрөөд, хүмүүжүүлһэнэйхиие Эхэ-Герой гэһэн хүндэдэ хүртэһэн габьяатай.
2014 ондо Мансаран Солбохаевич 100 наһанайнгаа ой түрэлхидэйнгөө дулаахан дүхэригтэ тэмдэглээ бэлэй.
Дагбаев Мунко-Даба Шэтэ можын Карымска аймагай хонишонБоржын скотоимпортын ажалшад Монголой хилэ дээрэ (Соловьевск): Дымбрылов Пурбо (зүүн гарһаа).
Базар, Ондоон гэжэ нэршэһэн 1939 ондо түрүү хүнүүдэй уряалаар Москва ошожо, ехэ шанда хүртэһэн.
Эдэрмэгтэ Ондооной ханааб, бууса, худаг гээд бии юм даа.
1876 оной һэн, 94 наһа хүрэһэн даа.
Хоца Намсараев бэшээшэ, Ц. Сампилов зурааша Улаан- Үдэһөө зундаа айлшаар ерэжэ амардаг бэлэй.
Ононой аймагай Хайлан Пурбуев эгээл ута ургатай.
Буда Нясуевич Цыцыков Дарима Будаева зээтэеэ.
Чимид Бальшиновна Будаева Хурамхаанда 1886 ондо түрэһэн.
Чимид Бальшиновна һонин хүн һэн: хаа-яа элдэбын жэмэсээр тогоо нэрэхэ, тэрээнһээнь өөрөөшье хүртэхэ, гансал “Казбек” тамхи бааюулха.
Тиибэшье 86 наһа наһалжа, 1972 оной октябриин 20-до наһа бараа һэн.
«Жолоогоо шанга барииш, жолоошон! »
Лена Тапханаева «ГАЗ-51» автомашина жолоодожо наадана.
1953 он.
Түл абалгын үедэ хонишоной отара дээрэ Дыжид Пурбуева хонишон Оксана басагантаяа.
Базаров Лыкшид Цымпилма нүхэртэеэ Хоридо милицидэ хүдэлжэ байтараа, 1937 оной хамалганаар түрмэдэ орожо, 1938 оной март һарада Хориин баруун тээ буудадаг газарта алуулаа.
Нүхэрынь басаган хүбүүн хоёроо үргэжэ, дарханай балташан, комбинадай оёдолшон байгаа даа.
Ерээдүйн эмшэд, багшанар, артистнууд.
Хүбүүдэй дунда – Дарима Будаева.
Хурамхаанай Хүшэгөөр нютаг, 1961 он.
Хяагтын хүүгэд балшар наһанайнгаа жаргалтай хаһада.
Баруун гарһаа хоёрдохинь – Эржена Будаева, хажуудань – Дарима Будаева.
Хяагта, 1964 он.
Автор: Аркадий БАТОМУНКУЕВАЙ түсэлБуряад УласҮнгэрһэн сагай гэрэл зурагуудҮнгэрһэн зуун жэлэй агшан зуура   фото: minkultrb. ru Һургуулиин эдир зүжэгшэд ба «Родник» гэһэн хүүгэдэй түбэй багша Дарима Найданова «Театр» гэһэн шэглэлээр 3-дахи һуури эзэлбэ.
Тус фестивальда үхибүүд буряад уран зураашан Александра Сахаровскаягай бүтээлнүүдэй үндэһэн дэрээ «Амидырһан зураг» (Оживающая картина) гэһэн зүжэглэмэл наада дурадхаһан байна.
«Амидырһан зураг» хадаа «Гэсэр» үльгэрэй удхаар бүтээгдэһэн ажал юм гэжэ һануулая.
РСФСР-эй, Буряадай АССР-эй арадай уран зураашан, Буряадай АССР-эй Гүрэнэй шангай лауреат Александра Никитична Сахаровскаягай бүтээлнүүд дэлхэй дүүрэн мэдээжэ юм.
Гэбэшье тэрэнэй нэрэ дурдахада, нэн түрүүн «Гэсэр» үльгэрэй хоёр боти ном толгойдо ороодхидог.
Энэ номой шэмэглэл дээрэ Александра Никитична 1985 ондо хүдэлһэн байна.
4-дэхи һургуулиин дэргэдэхи «Һайн һанаанай театр» хоёр жэлэй туршада туршалгын гуримаар буряад хэлэн дээрэ ажалаа ябуулна.
Тиигэжэ 2022 оной октябрь соо «Амидырһан зураг» гэһэн зүжэг тайзан дээрэ бэелүүлһэн байна.
Монгол орондо хүртэһэн шагналынь тус театрай элдэб хэмжээнэй мүрысөөнүүдтэ хабаадажа туйлаһан дүрбэдэхи амжалта болобо.
Фото: minkultrb. ru  фото: Буряадай Минспортын зураг Баяртай ойн баярАяар холын 1962 ондо Буряадта классическа түхэлэй барилдаагаар бэеэ һоридог хүбүүд сүлөөтэ барилдаа анха түрүүшынхиеэ туршаһан байна.
Тиигэжэ Буряадай 1-дэхи чемпионат болоо.
Виктор Васильевич Баймеев, Нима Сосорович Ивахинов болон бусад барилдаанай эхин алхам хэһэн байна.
Удангүй хаа-хаанагүй барилдаанай секцинүүд нээгдэжэ, тамиршаднай холо ойгуур ябажа, амжалтануудые туйлажа эхилээ һэн.
Нэрэ зэргэтэй барилдаашадта, һоригшодто гарай бэлэгүүд, гүрэнэй шангууд энэ үдэр барюулагдаа.
Мүн наһа бараһан суутай барилдаашад, һоригшод мартагдаагүй.
Тэдэнэй наһанай нүхэд хэмжээ ябуулгада уригдаа.
Баяр ёһололой үдэшэдэ мүрысөө эмхидхэгшэд мүн шагнагдаа.
- Барилдаан минии ажабайдалда онсо һуури эзэлдэг.
Нима Сосорович Ивахинов таабайгаараа ходо омогорхожо ябадагби.
Багаһаа хойшо тамирай талаар бэлэдхэлтэй байха ёһотойш гэжэ хэлэгшэ һэн.
5-6 часай туршада шатар наадахадамни, таабайн зүбшэл, һорилго намда ехэ туһатай байгаа, - гэжэ Буряад Уласай Арадай Хуралай хорооной хүтэлбэрилэгшэ Инна Ивахинова амаршалгын үгэнүүд соогоо тэмдэглээ.
Туһатай хэлсээнОлег Алексеев, Борис Будаев, Сергей Замбалов гэгшэдэй нэрэнүүд алтан үзэгүүдээр Буряадай түүхэдэ бэшэгдэнхэй.
Базар Базаргуруев, Любовь Волосова гэгшэд Олимпиин наадануудта шангай һуури эзэлжэ, Буряадай барилдаае хүгжэлтын шэнэ шатада гаргаһан юм.
Ирина Ологонова дэлхэйн чемпионадуудта гурба дахин мүнгэн медальда хүртэһэн намтартай.
Теэд аяар 25 гаран жэлэй хугасаада Буряад ороной түлөөлэгшэд дэлхэйн чемпионадта шангай һуури эзэлжэ шадаагүй ябаа.
2021 ондо Евгений Жербаев шангай 3-дахи һуури эзэлээ.
2022 ондо энэ амжалтыень Арсалан Будажапов дабтаһан байна.
- Олон жэлэй хугасаада манай барилдаашад амжалтануудые туйлажал  байгаа.
Барилдаанда дуратайшуул дэлхэйн абаргануудые, Олимпиин наадануудта илагшадые хүлеэнэ.
Һүүлэй жэлнүүдтэ буряад хоёр  барилдаашад дэлхэйн чемпионадуудта хүрэл медальнуудые абажа шалгараа.
Эдэ амжалтануудта манай нүхэд хабаатай.
Үбэр Байгалай горнорудна үйлэдбэри (ЗГРП) хэдэн жэлэй хугасаада Буряадта барилдаа хүгжөөлгэдэ өөрын хубита оруулна, мүнгэн туһа хүргэнэ.
Ерэһэн жэлдэ нягта харилсаа холбоогоо үргэлжэлүүлхэ шэнэ хэлсээ баталаабди, - гэжэ Буряадай Барилдаанай федерациин хүтэлбэрилэгшэ, Улаан-Үдэ хотын Һунгамалнуудай зүблэлэй түрүүлэгшэ Чимит Бальжинимаев мэдүүлнэ.
2023 ондо Буряадай дэбисхэр дээрэ олон тоото хэмжээ ябуулганууд эмхидхэгдэхэ.
Буряад Уласай Толгойлогшын шанда хүртэхын түлөө уласхоорондын мүрысөөн апрелиин һүүл багаар үнгэргэгдэхэ.
Тиихэдэ Борис Будаевай, Сергей Замбаловай мүрысөөнүүд болохоор хараалагданхай.
Эдэ болон бусад томо мүрысөөнүүдтэ ЗГРП туһалхаар түсэблэнэ.
Хажуугаарнь Буряад Уласай түрүү барилдаашадай бэлэдхэл гарахада, хажуудань байлсажа, хэрэгтэй юумээр хангаха.
Мүрысөөнэй дүнгүүдАлас Дурна зүгэй чемпионадта хабаадахаяа ерэһэн 6 можо хизаарай барилдаашад, һоригшод, шүүгшэд Буряадай барилдаанай баян түүхэтэй танилсаа.
Бүхы дээрээ хибэс дээрэ 139 тамиршан гараа.
Эрэшүүлэй дунда тулалдаануудта Саха (Яхад) Уласай түлөөлэгшэд 7 алтан медаль абажа шадаа.
Хибэсэй эзэд оройдоол хоёр дахин түрүүлээ.
Тумэн Бодиев болон Жаргал Дамдинов гэгшэд чемпионууд боложо тодороо.
Гэхэтэй хамта Буряадай барилдаашад 5 мүнгэн, 9 хүрэл медальнуудаар шагнагдаа.
Эхэнэрнүүдэй дунда тэмсээндэ 9 алтан медаль Буряадай басагад абаа.
Дулма Бадмаева, Аяна Ухеева, Евгения Ильина, Ульяна Фирсова, Эржема Жамсаранова, Алия Бадашкеева, Валерия Дондупова, Дарья Баландина,  Анжела Фёдорова гэгшэд түрүүлжэ гараа.
Автор: Борис БАЛДАНОВФото: Буряадай Минспортын зурагтамир   фото: Буряад Уласай соёлой яаман ТАТААР ХЭЛЭНТүрэл хэлэн               Ленар ШАЕХ  Хүгшэн эжын онтохонууд сооТүрэл хэлэмни бии,Үбгэн абын зальбарал сооТүрэл хэлэмни бии.
Эжым дуулаһан дуун сооАялгатаһаар юм,Абым хуряаһан орооһон сооАжамидарһаар юм.
Эртэ урда сагтаЭхэ хэлэмни бии болоо,Эжыһээмни дамжан,Энэ наһандам хүрөө.
Татаар хэлэн дээрээТаатай гоёор бэшэнэб,Мүргэл-намаз хэнэбТатаар хэлэн дээрээ.
Ород хэлэндэ Наиля Ишмухаметова оршуулааАвтор: Галина БАЗАРЖАПОВА-ДАШЕЕВА​Фото: Буряад Уласай соёлой яаманБуряад Улас   фото: Анна ОГОРОДНИК  Мартын 13, гарагай 2, буряад-монгол литээр 21.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр амидаралай хүсэн һуларна.
Шухала хэрэгүүдые эрхилхэгүй, эмнэлгэ эхилхэгүй, айлшадые урихагүй.
Энэ үдэр харгыда гарахада, урда зүг руу муу, бэшэ тээшэ - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – халдабарита үбшэндэ.
Мартын 14, гарагай 3, буряад-монгол литээр 22.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр шухала хэрэгүүдые эрхилэлтэгүй, эмнэлгэ эхилхэгүй.
Энэ үдэр харгыда гарахада муу, илангаяа баруун зүг руу.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – эдеэ ундан элбэгжэхэ, гэбэшье үбшэн хүрэжэ магад.
Мартын 15, гарагай 4, буряад-монгол литээр 23.
Амгалан байдалай, мориной хэшэг даллага абахада, һайн үдэр.
Энэ үдэр шэнэ хубсаһа үмдэхэдэ, гоёолто зүүхэдэ, хатар наада эмхидхэхэдэ, хурим түрэ наадахада һайн.
Баярта ушараа тэмдэглэхэ, шэнэ тушаал эзэлхэ, гэр бүлэ шэнээр байгуулха хэрэгүүд урагшатай байха.
Нарай хүүгэдэй шухала хэрэгүүдые бүтээхэгүй, түрэһэн үдэрынь тэмдэглэхэгүй, гэрһээ холо эльгээхэгүй.
Энэ үдэр харгыда гарахада, баруун зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – эд бараан, эдеэ ундан элбэгжэхэ.
Мартын 16, гарагай 5, буряад-монгол литээр 24.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр шухала хэрэгүүдые эрхилэлтэгүй, сэрэг хүдэлгэхэгүй, хэрэлдэхэгүй.
Харгыда гарахада, зүүн зүг руу муу, бэшэ тээшэ - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – үбшэндэ.
Мартын 17, гарагай 6, буряад-монгол литээр 25.
Амгалан тайбанай, хониной хэшэг даллага абахада, һайн үдэр.
Энэ үдэр шэнэ хубсаһа үмдэхэдэ, гоёолто зүүхэдэ һайн.
Шэнэ тушаал эзэлхэ, гэр бүлэ шэнээр байгуулха хэрэгүүд урагшатай байха.
Харгыда гарахада, зүүн зүг руу муу, бэшэ зүг руу - һайн.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – нюдэнэй даралта хөөрэхэ.
Мартын 18, гарагай 7, буряад-монгол литээр 26.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Һанаһанаа бүтээхэдэ, газар худалдажа абахада, хэһэн бүтээһэнээ эблүүлхэдэ, ажалнуудаа хэблүүлхэдэ урагшатай.
Шорой шулуугаар барилгын ажал хэхэдэ, гэрэй һуури татахада муу.
Энэ үдэр «морин үхэхэ, эмээл хухарха» ушарһаа харгыда гарахада муу, илангаяа зүүн зүг руу.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – талаан ушарха, жаргал ерэхэ.
Мартын 19, гарагай 1, буряад-монгол литээр 28 (27 таһарба).
Энэ үдэр амгалан тайбанай, эдеэ унданай, баялигай, адуу малай хэшэг даллага абахада һайн.
Шухала хэрэгүүдые эрхилхэгүй, эмнэлгэ эхилхэгүй, наһа барагшые хүдөөлүүлхэгүй.
Энэ үдэр харгыда гарахада, баруун зүг руу муу, бэшэ тээшэ гэмгүй.
Луу жэлтэнэй урагшатай, һайн үдэр.
Үһэеэ абхуулхада – хэрүүл тэмсэлдэ.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  фото: yaplakal. com 1945 оной зун.
Дайгаа дараһан, даагаяа һүүлдэһэн совет сэрэгшэд удаа дараалан армиһаа табигдажа, үргэн оронойнгоо нютаг бүридэ таража байгаа.
Польшодо нэгэ частиин арбаад хүбүүд баян полягай хоёр дабхар гэртэ хоёр-гурбан хоногто амяа абахаар, амархаар байрлаба ха.
Гол частинь арбаад модоной газарта байгаа.
Хэжэнгэһээ гарбалтай Чимит-Доржи банида бэеэ һайса угаажа сэлмээһэнэй удаа Дугаргаржаамаяа гамтайханаар хүзүүндээ зүүбэ.
Эды олон жэл соо үгы хэжэрхёогүй, шархатаад, мэдээ алдаад хэбтэхэдэньшье хүн хулуужа абаагүй, юрэдөөл, ами наһаяа алдаагүйл ябагдаа.
Тагнуулда гарадаг хүбүүд хоёр-гурба дахин үмдэһэн, һөөргэнь бусаажа үгэһэн юм.
- Это есть ваш буддийский оберег.
Как говорится, бережёного бог бережёт.
И вправду, если веришь – поможет, - гэжэ ород нүхэдынь хэлэдэг бэлэй.
Эдэ үгэнүүдыень һанан-һанан, аяар холын Түбэдһөө асарагдаһан Дугаргаржаамаяа эльбээд-эльбээд абаба.
Энэ бурханиие хүзүүндэнь зүүлгэжэ байһан хүгшэн эжынгээ уринһаа урихан шарай нюдэнэйнгөө урда харахадал гэбэ.
Гэртэ ороходонь, булта үргэн шэрээдэ һуунхай.
Юун үгыб даа эндэнь – шанаһан, шараһан, сонгооһон мяхан, загаһан, һархяаг, үлир жэмэс.
Архи тамхин дэлгэржэ байна.
Анханайшье архида дурагүй Чимит-Доржи поляк эзэнэй баалалгаһаа арайханшье гэжэ, уугааша боложо байгаад хулжаба.
Эсэһэн, архида нилээн толгойгоо манарһан сэрэгшэд амяараа таһалгада дэлгээгдэһэн оронуудта орон сасуу хурхиршаба.
Чимит-Доржын досоо нэгэл аягүй.
Иишээ-тиишээ эрьелдэбэ, унтажа ядаба.
Бүгшэм халуунһаа гү, али гэртээ харихам гэжэ һэгшэһэнһээ юм гү – нойр ерэхэ юм бэшэ.
“Газаашаа гара” гээд нэгэ юумэн саанаһаа түлхеэд байһандли.
Ядаад, газаа гараба.
Һарын толондо гэрэлтэй.
Тээ саанахана жэрылдэһэн бухалнуудта ошобо.
Буряад бухалтай адли бэшэ, дундань модо зоогоод, түхэреэлүүлээд үбһэеэ ябталдаг юм байна.
“Одоо ямар аятайб, бороо ороошье һаа, норгохогүй”, - гээд, тэрээ руунь шургаад, бүхэ нойрто эзэлэгдэшэбэ.
Нэгэл мэдэһэниинь, буу шуугай дуун наяршаба.
Юун бэлэй гээд, дүршэлтэй сэрэгшэнэй һэмээхэнээр гэтэжэ хараһаниинь, немецүүд ерэнхэй, сэрэгшэ нүхэдыень хүл нюсэгөөр туужа гаргаад, буудажархиһан байба бшуу.
Энээниие ойлгоходоо, халаг хүхы буугаад, хаанабши, буумни гэжэ шүдэеэ зуугаад, зай забһаргүй буугаа таршагануулан, немецүүдые ара талаһаань хиргажархиба.
Мүрынь ганса, мүргэлынь нэгэ гээд дайсаниие бултыень хюдабашье, энэ үйлэдэ гэршэ боложо үгэхэ хүн хэрэгтэй гээд, поляк эзэниие буугайнгаа сэмгээр сохижо оборготуулһаниинь болоол һэн.
Һүүлдэ мүрдэлгэ мүшхэлгын болоходо, энэ полягынь польско националист байгаа гэжэ элирээ бэлэй.
Чимит-Доржидошье тулгардуу, гайтай саг болобо даа.
Нөөхи СМЕРШ гээшэмнай шангахан асуулта хээ ааб даа.
«Яахадаа гансаараа амиды үлөөбши?
Али полягтай хэлсээтэй байгаа гүш? » – гэхэһээ эхилээд, хаалтада һуулгагдаһан Чимит-Доржиһоо тулган асуужа, үйлынь үзүүлбэ.
“Иигээд дайнай дүүрээд, гэр тээшээ харгын зурыса нээгдээд байхада, иимэ үйлэдэ дайрагдахам юуштэ юм?
Тэрэ полягынь амиды гэршэ байна ха юм.
Энээнэй үгы һаа, буудуулаад лэ һалаха байгаа гүб?
Немецүүдые хюдахые хюдаһан аад, зэмэтэн, гэмтэн, урбагша болоод һалахам гээшэ гү?
Ямар бузар юм гээшэб! ” гэжэ досоогоо халаглан-шэбшэн һууба.
Бүхы дайниие сугтаа гараһан командирыем ерүүлыт гэжэ гуйба.
- Чимит-Доржи, би шамдаа гүйсэд этигэнэб.
Шамайгаа һайн мэдэхэ тула хамгаалжа эрид үгэ хэлэхэб.
Харин энэ особый отдел гээшэмнай юумые үндэһөөрнь шалгаагүй һаа, табихагүй.
Энэ хэрэг унжагайржа болохо.
Гэбэшье сагааруулагдахашни лабтай.
Олон юумэ бү тоолоорой.
Нэгэ хэлэһэнээ дабтаад лэ бай, - гэбэ командирынь.
Байн-байн дуудалган-барилган одоошье замхажа, буряад сэрэгшэн һэжэг мүрдэлгэһөө сүлөөлэгдөө һэн.
Сүлөөлхэ үедөө командованиин зүгһөө Улаан Одоной орденоор шагнахаар зууршалагдабат гэбэ.
Хэһээлтын хурса эритые хүзүүндэнь тулгаад байһанаа гэнтэ шагнал тухай хэлэхэдэнь, өөрөөшье мэдэнгүй һөөргэдэбэ:- Юун орден гэнэт, орденоор яахамниб, табигдаһамнил болоо! – гээд, бахархал баяртаа һүүхирхын наана, мэдээгүй юумэдэл һуга харайжа гараа бэлэй.
Теэд тэрэ нэрэтэ ордениинь гэртээ бусаад байхадань, эзэеэ дахажа, оложо ерээ бэлэй.
“Военкомат дуудана” гэһэн саарһа хараад, зүрхэ алдажа, “Баһа юуниинь болошоо юм даа” гэһээр ошоһониинь.
Эхэ ороной орден хайра ялалзан хүлеэжэ байба.
“Эхэ оромни, олоной нюдэн хурсал даа.
Оһолдо оруулаагүй, үнэнииень тодоруулаа.
Гансал сугтаа ябаһан хүбүүдни хайратай.
Дүрбэн жэл соо дайнай зүргэнүүдые гаталаад, Илалтын удаа нүгшэхэ гээшэ.
Энэ орден - мүн лэ танай орден, хүбүүдни.
Тэрэ уршагта һүни һэреэд, танда гар хүрөөгүй байхадань, саг соонь фашистнарые хюдаагүйб гэжэ бэеэ тамалнаб.
Дугаргаржаамамни – энээнэй үнэн гэршэ”, – гэжэ бодоһоор, гэр тээшээ галгюулһан юм.
“Энэ ордемни – хамтын, нүхэдтэйгөө олоһон ордемни юм”, - гээд, дайнай ветеран хэлэдэг заншалтай бэлэй.
Автор: Галина БАЗАРЖАПОВАФото: yaplakal.
comЭсэгэ ороноо хамгаалгын Агууехэ дайн  Цыденжап Дондубон (1905-1938) бүри 1925 онһоо «Буряад-Монголой үнэн» сониндо бэшэжэ эхилһэн юм.
Олониитын ажалда хам оролсоһон залуу эдэбхитэн Цыденжап Дондубон тэрэ үедэ нютагуудта боложо байһан ехэ хубилалтанууд тухай, арад зоной шэнэ байдалдаа тэгүүлэн дабшаһые тон хурсаар, эли тодоор харуулжа бэшэдэг байгаа.
Тэрэнэй статья болон мэдээсэлнүүдые редакциин ажалшад, уншагшад анхаралтайгаар угтадаг, һонирхон хүлеэдэг һэн.
1928 ондо хурса гуурһата Цыденжап Дондубон «Буряад-Монголой үнэн» сониной нарин бэшэгэй даргаар (секретаряар) дэбжүүлэгдээ.
Эндэ хүдэлхэ үедөө тэрэ уран хэлэнэй талаар ехэ һургуули гараһан байна.
Тэрэ сагта «Буряад-Монголой үнэн» бүхы буряад уран зохёолшодой уурхай болоод байгаа, тэрэ үеын сониной хуудаһануудта бүхы зохёолшод бэшэдэг һэн.
Жэшээнь, Цыденжап Дондубон, Баваасан Абидуев, Дамба Дашинимаев, Хоца Намсараев хамтаржа, шог ёгто зохёолнуудые, фельетон, памфлет болон баснинуудые бэшэжэ, «Алсагар Мархай» гэһэн гаршагтай тусхай хуудаһа «Буряад-Монголой үнэндэ» гаргадаг байгаа.
Уншагшад энэ хуудаһанда хэблэгдэһэн зүйлнүүдые дахин дахин уншажа, эгшэтэрээ энеэлдэдэг һэн.
Тэрэ үедэ Цыденжап Дондубонтой хамта «БуряадМонголой үнэндэ» хүдэлһэн редакторнууд, редакторай орлогшонор, журналистнууд тухай хэлэхэдэ, булта ехэ эрдэм бэлигтэй, хурса хурдан ухаатай, буряад арадай үзүүр хүнүүд байгаал даа.
Олониинь 1937-1938 онуудай хамалганда орожо хосорһон юм.
Санжижаб Ширабон – 1930-1932 онуудта редактораар хүдэлөө.
Буряад-монгол уран зохёолой хүгжэлтын асуудалаар олон статья бэшэһэн.
Критик, публицист Санжа Ширабон СССР-эй болон Монголой уран зохёолшодой харилсаа холбоо бэхижүүлһэн габьяатай.
1938 ондо хардалганда орожо, буудуулһан.
Доржо Ардин – 1930-аад онуудай эхеэр редакторай орлогшоор, редактораар хүдэлөө.
1937 оной апрелиин 9-дэ тушаагдаад, ехээр зобоогдоһон, сохюулһан байгаа.
1938 оной июниин 14-дэ буудуулаа.
Базар Ванчиков – 1937 ондо «Буряад-Монголой үнэн» сониной редактор, баһал хэһээгдээ.
1956 ондо хэрэгыень дахин хаража үзөөд, нэрыень сагааруулаа.
Жалма Жамцарано – Пилунова (1900-1995) – сониной хүдөө ажахын таһагые даагшаар хүдэлжэ байтараа, тушаагдаа.
10 жэл Колымада ябажа ерээ.
1949 ондо дахин тушаагдаад, Красноярска хизаарта сүлэгдэһэн байна.
Ехэ хүшэр хүндэ байдалые дабажа гараһан, 95 наһа хүрэһэн буянтай хүн.
Хубилган шэнэдхэлгын үе сагай ерэхэдэ,»Буряад-Монголой үнэн» сониной хамалганда ороһон ажалшад тухай журналист Вера Эрдынеевна Токтохоева КГБ-гэй архив соо бэдэрэлгэ хэжэ, шэнжэлгынгээ дүнгүүдээр олон статья бэшэһэн, 1989-1993 онуудта»Буряад үнэндэ» хэблүүлһэн байна.
Энэ ехэ ажалайнгаа түлөө республикын Журналистнуудай холбооной Ярослав Гашегай нэрэмжэтэ шанда хүртэһэн габьяатай.
Цыденжап Дондубоной, тэрээнтэй хамта һүрөөтэйшье, жабхалантайшье үе сагта үндэһэн сониндо хүдэлһэн эрхим бэрхэ сэдхүүлшэдэй аша габьяань, нэрэ солонь мүнхэ оршохо.
Автор: Туяна САМБЯЛОВАБуряад УласЦыденжап Дондубон  На днях в Национальной библиотеке состоялась дискуссия «Шандор Петёфи в Бурятии: легенды и факты», прошедшая в рамках Дней Венгрии в Бурятии.
В ней участвовали Анита Хедьи, советник по культуре Посольства Венгрии в Российской Федерации и директор Венгерского культурного центра в Москве, Алексей Тиваненко - бурятский историк, писатель и краевед, а также одна из предполагаемых бурятских потомков поэта Цыпылма Батуева.
Почему Бурятия?
Анита Хедьи сообщила, что Венгрия и Бурятия имеют общие исторические корни, восходящие к хунну – гуннам.
Так же как и буряты, венгры считают их своими предками, пришедшими на берега Дуная из степей Центральной Азии.
Не случайно, в первую очередь, гостья посетила Гуннское городище и вновь отстроенную деревянную крепость.
Другой связующей нитью является версия о нахождении поэта Шандора Петёфи в Баргузине.
Его настоящее имя и фамилия Алекса́ндр Пе́трович — основоположник венгерской поэзии, один из руководителей Революции 1848-1849 годов в Венгрии.
Официально он считается погибшим в сражении с русскими казаками в Трансильвании 31 июля 1849 года.
Мнение о его смерти в бою основывается на записи в дневнике русского полевого врача.
Но тело поэта среди убитых не было обнаружено и существует версия о его пленении и смерти в русском плену в Сибири.
Русский след В середине 80-х тема Петёфи в Баргузине стала сенсацией международного масштаба.
Одним из её авторов стал Алексей Тиваненко.
Он настолько преуспел в её разработке, что написал 8 книг о Петёфи, изданных в том числе в Венгрии и является сопредседателем Международного института Петёфи (Будапешт).
На встрече в библиотеке Тиваненко вновь подтвердил свою версию пребывания поэта в России.
Вскоре после подавления восстания в Венгрию пришли известия от польских повстанцев Малиновского и Вишневского.
Они вернулись из сибирской ссылки и сообщили, что видели и разговаривали там с пленными венграми, среди которых оказался и Шандор Петёфи.
Это подтвердил участник революции 1848 года Даниель Манашшеш, также вернувшийся из Сибири.
В первые годы советской власти в Венгрию вернулись бывшие военнопленные Первой мировой войны.
Среди них был Ференц Швигель, участник боев в Забайкалье во время Гражданской войны.
Он привез с собою в ботинке клочок газеты «Русское слово» за 1916 год с последним стихотворением поэта, написанным, как указывалось, в 1853 году.
Он же доставил на родину две фотографии могилы Шандора Петёфи на кладбище приморского «городишка Илисунск», удостоверявшие место погребения великого сына венгерского народа.
Швигель поведал соотечественникам, что нашел у берегов Байкала семьи потомков военнопленных 1849 года, которые свято чтили память о Петёфи, ухаживали за его могилой и рассказывали много интересных подробностей о сибирском периоде жизни поэта-революционера.
Тогда же в одной из венских газет было опубликовано сообщение, что «в какой-то сибирской деревушке найдены документы, по которым выходит, что во второй половине прошлого века там проживал венгерский изгнанник, звавшийся Шандор Петрович и умерший в 1864 году».
Баргузин Но венгерские авторы, пишущие о Шандоре Петёфи, не брали во внимание вышеуказанные свидетельства очевидцев о пребывании поэта в Сибири, поскольку, как писала в 1940 году газета «Мадьяршаг», «достоверность этих рассказов из-за дальности проверить нельзя».
«Тем не менее, журналист из города Мукачево В. В. Пагиря и его помощники - кандидат исторических наук 3.
А. Пашкуй и учитель-пенсионер М. Парлага - обратились в редакцию журнала «Байкал» с просьбой найти в Бурятии городишко Илисунск и могилу Шандора Петёфи на местном кладбище.
Редакция журнала поручила своим авторам поиск загадочного Илисунска и сибирских материалов о возможном пребывании Шандора Петёфи на берегах Байкала.
Исследования привели краеведов в Баргузин…»
(ж.
Байкал, 1985, № 3, с. 144).
Итак, пленив поэта во второй половине XIX века, русские привезли его в Баргузин.
За подтверждением этого в 1987 году на поиски следов поэта приезжала венгерская экспедиция.
Бурятские потомки Предание о пребывании Шандора Петёфи в Курумкане я слышал от профессора БГУ Цыдыпа Доржиева, главы поселения Арзгун Тараса Евреева, являющихся предполагаемыми бурятскими потомками венгерского поэта.
А на встрече историю своего рода поведала Цыпылма Батуева.
Во время ссылки Шандор Петёфи поехал вверх по долине.
Вероятно, с исследовательскими целями.
Он приехал в Верхний Баргузин, который сейчас называется Курумкан.
Но по дороге здоровье у него резко ухудшилось, и он остановился у некоего Паасэн Базара.
Это был богач из Дырена, который переправил Петёфи на левобережье Баргузина.
Буряты выходили его, и он стал помогать по хозяйству, в том числе пас овец.
А у хозяев была дочь, юная и не замужем.
И понятно, дело молодое, вскоре девушка забеременела от Шандора.
В это время власти на местах спохватились и начали искать ссыльного венгра и нашли его у бурят.
Он должен был вернуться на постоянное место ссылки, а перед отъездом попросил, что если родится мальчик, назвать его Петром, а если девочка, то Екатериной.
Родился мальчик, и его назвали Петром, на бурятский лад – Петрушхэ.
Сына Петра назвали Евреем, в честь семейного друга еврея.
От Еврея пошли его дети, родилась дочь Евдокия, на бурятский лад Духэн.
В конце 80-х годов в Баргузин на поиски следов пребывания поэта приезжали венгры.
В то время бабушка Евдокия Евреевна была жива, но поскольку все знали ее как Духэн, то они не идентифицировали её.
Но нужно сказать, что в то время потомки Петёфи не были расположены афишировать своё происхождение.
Они скрывали это, наученные горьким опытом репрессий.
Вновь этот вопрос возник после того, как в Баргузине начались активные поиски останков Шандора Петёфи с целью перезахоронения в Венгрии.
Те, кто этим занимался, знали, безусловно, что в Бурятии у него остались потомки.
Ещё один аргумент в пользу этой версии: во многих предполагаемых потомках Петёфи видно присутствие европейской крови: нос, глаза, овал лица и прочее.
В Баргузин и Курумкан приезжала делегация Всемирной ассоциации венгров.
В том месте, где он жил, было решено открыть музей.
Или же установить его бронзовый бюст в Баргузине или в Курумкане.
Но пока дело застопорилось…Русские потомки - Полиция забрала Петёфи у бурят в Угнасае и поселила его в Баргузине у Анны Кузнецовой, дочери почтмейстера, - рассказал Алексей Тиваненко.
- Он стал жить с ней в незарегистрированном церковью браке, поскольку не был православным.
И даже, завидев местного попа, запирался от него, за что тот его невзлюбил.
Анна Ивановна Кузнецова родила ему сына Александра.
Повзрослев, он покинул Баргузин.
У Александра родились сын Иван и дочери.
Иван затем вернулся в Баргузин и умер несколько лет назад.
А дочери время от времени наведывались на родину.
По словам исследователя, русские потомки поэта есть, они живут в России и здравствуют.
Генетический анализ ДНК русских и бурятских потомков показал их родство, а фотографии – внешнее сходство с портретом Петёфи на дагерротипе.
- Всё это позволило Институту Европы РАН в Москве поддержать версию о баргузинском периоде жизни великого венгерского поэта, - убеждён Алексей Тиваненко.
Политика и жизнь Анита Хедьи сообщила, что официально её страна не признаёт факта пребывания Шандора Петёфи здесь.
Но тем не менее, она совершила визит в Баргузинский район.
По мнению Тиваненко, вероятно, во всём этом деле присутствует изрядная доля политики.
Безотносительно неё, удивительная и в то же время самая обыкновенная история венгерского поэта и его возлюбленных баргузинских девушек продолжается в их многочисленных потомках.
Автор: Александр МАХАЧКЕЕВФото: Александр МахачкеевБурятия  фото: Анна ОГОРОДНИК Февралиин 27, гарагай 2, буряад-монгол литээр шэнын 8.
Монлам Ченмо хурал.
Луу жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр амидаралай хүсэн һуларна, эхилһэн хэрэгүүд муу хойшолонтой, илангаяа эмнэлгэ эхилхэгүй, наһа барагшые хүдөөлүүлхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – наһан ута болохо.
Февралиин 28, гарагай 3, буряад-монгол литээр шэнын 9.
Монлам Ченмо хурал.
Могой жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр худалдаа наймаанда, олзын хэрэгтэ, хүрэнгэ шэглүүлгэдэ, урьһалалгада һайн.
Наһа барагшын хэрэг үйлэдэхэгүй.
Энэ үдэр харгыда гарахада, урда зүг руу муу, бэшэ зүг руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – үбшэндэ.
Мартын 1, гарагай 4, буряад-монгол литээр шэнын 10.
Монлам Ченмо хурал.
Морин жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Амгалан байдалай, мориной хэшэг даллага абахада, һайн үдэр.
Энэ үдэр шэнэ хубсаһа үмдэхэдэ, гоёолто зүүхэдэ, хатар наада эмхидхэхэдэ, хурим түрэ наадахада, баярта ушараа тэмдэглэхэдэ, шэнэ тушаал эзэлхэдэ, гэр бүлэ шэнээр байгуулха хэрэгүүдтэ урагшатай байха.
Суглаа зарлахагүй, шухала уулзалгада суглархагүй.
Энэ үдэр харгыда гарахада муу, илангаяа баруун зүг руу.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – эршэ хүсэн ехэдэхэ.
Мартын 2, гарагай 5, буряад-монгол литээр шэнын 10 (дабхарлаба).
Монлам Ченмо хурал.
Хонин жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиид- хэхэдэ, һайн үдэр.
Энэ үдэр шэнэ хубсаһа үмдэхэдэ, гоёолто зүүхэдэ, хатар наада эмхидхэхэдэ, хурим түрэ наадахада, баярта ушараа тэмдэглэхэдэ, шэнэ тушаал эзэлхэдэ, гэр бүлэ шэнээр байгуулхада, холын замда мордоходо, нүүхэдэ, урагшатай, һайн.
Харгыда гарахада муу, илангаяа баруун зүг руу.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Шухала хэрэгүүдые эхилэлтэгүй, суглаа зарлахагүй, уулзалгануудые эмхидхэхэгүй.
Үһэеэ абхуулхада – эршэ хүсэн ехэдэхэ.
Мартын 3, гарагай 6, буряад-монгол литээр шэнын 11.
Монлам Ченмо хурал.
Бишэн жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Амгалан тайбанай, хониной хэшэг даллага абахада, һайн үдэр.
Энэ үдэр шэнэ хубсаһа үмдэхэ, гоёолто зүүхэ, хатар наа- да эмхидхэхэ, хурим түрэ наадаха, баярта ушараа тэмдэг- лэхэ, шэнэ тушаал эзэлхэ, гэр бүлэ шэнээр байгуулха хэрэгүүд урагшатай байха.
Харгыда гарахада, баруун зүг руу муу, бусад зүг руу - гэмгүй.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – ухаан хурсадаха.
Мартын 4, гарагай 7, буряад-монгол литээр шэнын 12.
Монлам Ченмо хурал.
Тахяа жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Энэ үдэр гарза гаража, хулгай дээрмэ ушаржа болохо.
Шухала хэрэгүүдые, илангаяа эмнэлгэ эхилэлтэгүй, олзын хэрэг эрхилхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – үбшэндэ.
Мартын 5, гарагай 1, буряад-монгол литээр шэнын 13.
Монлам Ченмо хурал.
Нохой жэлдэ түрэһэн хүнүүд гараһан жэлдэ гайгүй, амар мэндэ, амгалан тайбан ажаһуухаяа хандаха.
Тэрсүүд үдэр санваар хүртэхэ, холын харгыда гараха, нүүхэ гэхэ мэтые тэбшэхэ; хүүгэдэй шухала хэрэг үйлэдэхэгүй, түрэһэн үдэрыень тэмдэглэхэгүй, гэрһээ холо эльгээхэгүй.
Энэ үдэр харгыда гарахада, зүүн зүг руу муу, бусад зүг руу - һайн.
Луу жэлтэнэй урагшатай, һайн үдэр.
Үһэеэ абхуулхада – жаргалда.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  фото: Анна ОГОРОДНИК Февралиин 13, гарагай 2, буряад-монгол литээр 23.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр нүхэсэлэй хүсэн һуларжа, эбээ таһарха ушарнууд болохо.
Хүүгэдэй шухала хэрэгүүдые үйлэдэхэгүй, түрэһэн үдэрынь тэмдэглэхэгүй, гэрһээ холо эльгээхэгүй.
Энэ үдэр харгыда гарахада, баруун зүг руу муу, бэшэ зүг руу - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – баялигта.
Февралиин 14, гарагай 3, буряад-монгол литээр 24.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, үрэһэ тарихада, урьһалхада һайн.
Сэрэг хүдэлгэжэ болохогүй.
Хэрэлдэхэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – үбшэндэ.
Февралиин 15, гарагай 4, буряад-монгол литээр 25.
Амгалан байдалай, мориной хэшэг даллага абахада, һайн үдэр.
Энэ үдэр шэнэ хубсаһа үмдэхэдэ, хатар наада эмхидхэхэдэ, хурим түрэ наадахада, шухала үйлэнүүдые тэмдэглэхэдэ, тушаал эзэлхэдэ, шэнэ гэр бүлэ байгуулхада һайн.
Түрэл гаралнуудаараа найрлахагүй.
Энэ үдэр харгыда гарахада, зүүн зүг руу муу, бэшэ зүгүүд руу гэмгүй.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – нюдэнэй даралта хөөрэхэ.
Февралиин 16, гарагай 5, буряад-монгол литээр 26.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарза гараха, хулгай дээрмэшье боложо болохо.
Шухала хэрэгүүдые, эмнэлгэ эхилхэгүй, хурим түрэ наадахагүй, гэрэй һуури татахагүй, гэр бараа заһабарилхагүй, зөөлгэхэгүй.
Харгыда гарахада, “морин үхэхэ, эмээл хухарха” ушарһаа муу, илангаяа зүүн зүг руу.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – аза жаргалда.
Февралиин 17, гарагай 6, буряад-монгол литээр 27.
Амгалан тайбанай, хониной хэшэг даллага абахада, һайн үдэр.
Энэ үдэр шэнэ хубсаһа үмдэхэдэ, гоё зүүдхэл зүүхэдэ, хатар наада эмхидхэхэдэ, шухала үйлэнүүдые тэмдэглэхэдэ, тушаал эзэлхэдэ, шэнэ гэр бүлэ байгуулхада һайн.
Энэ үдэр бэриин үйлэ бүтээхэгүй.
Харгыда гарахада, урда зүг руу муу, бэшэ зүг руу - һайн.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – үлзытэй, һайн үдэр.
Февралиин 18, гарагай 7, буряад-монгол литээр 28.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Энэ үдэр шэнэ хубсаһа үмдэхэдэ, гоёолто зүүхэдэ, хатар наада эмхидхэхэдэ, шухала үйлэнүүдые тэмдэглэхэдэ, тушаал эзэлхэдэ, шэнэ гэр бүлэ байгуулхада һайн.
Наһа барагшые хүдөө гаргалтагүй.
Энэ үдэр харгыда гарахада, баруун зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – хэрүүл тэмсэлдэ.
Февралиин 19, гарагай 1, буряад-монгол литээр 29.
Энэ үдэр Дүгжүүбын хурал хурагдаха (Сор галдалга).
Дүгжүүбэ - зүг шэгүүдэй арбан табан һахюуһадта болон Ямандагын һургаалнуудые сахин хамгаалагша Шойжол һахюуһанда балим үргэлгэ.
Зурхайгаар энэ үдэрнай модон хохимой үдэр.
Ушар иимэһээ шухала хэрэгүүдые эрхилхые тэбшэхэ.
Дүгжүүбэдэ мүргэн хандажа, жэлэйнгээ бог, бузар буртагһаа һалажа, сэбэр болохые, сэдьхэлээ арюудхахые оролдохол даа.
Энэ үдэр харгыда гарахада, баруун зүг руу муу, бэшэ зүгүүд руу гэмгүй.
Луу жэлтэнэй урагшатай, һайн үдэр.
Үһэеэ абхуулхада – һүнэһэн зайлаха.
Февралиин 20, гарагай 2, буряад-монгол литээр 30.
Бүтүү үдэр – үнгэржэ байһан жэлэй һүүлшын, Дүйсэн үдэр.
Тиимэһээ шухала хэрэгүүдые эрхилэнгүй, шэнэ хубсаһаяа үмдэжэ, дасан дугануудта үнгэргэгдэхэ хуралнуудта хабаадажа, Шэнэ жэлээ угтахаяа түхеэржэ, бурхан тахилаа һэргээжэ, сэржэм дээжэеэ бэлдэжэ байхал даа.
Харгыда гарахада, зүүн зүг руу муу, бусад зүг руу гэмгүй.
Үһэеэ абхуулхада – хэрүүл аман, тэмсэл дэлгэрхэ, Эрлигтэй ушарха.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай В Улан-Удэ завершился международный турнир по вольной борьбе на призы заслуженного мастера спорта СССР Бориса Будаева.
Он становился чемпионом Азии, чемпионом Европы, четырежды чемпион России и чемпион мира в 1989 году.
Борис Будаев - единственный вольник из Бурятии, достигнувший таких высот.
А несколько дней назад Борису Дугдановичу Будаеву исполнилось 65 лет.
На церемонии открытия турнира ему вручен нагрудный знак "Почетный гражданин Бурятии".
Борис Будаеввольная борьба   фото: Раиса Сметанинагай нэрэмжэтэ санын комплексын зураг Виктория Невьянцева Сэлэнгын аймагһаа уг гарбалтай.
Буряадай уласай багшанарай колледждо һураха зуураа “Номто” гэһэн спортын клубай дэргэдэ бэлэдхэл гарана.
Һүүлэй жэлдэ хоёр регион (Тюмениин можо, Буряад Улас) түлөөлнэ.
Санаар урилдаанай мүрысөөндэ 42 можо хизаарай 193 тамиршан хабаадаа.
Виктория Невьянцева ори гансаараа Буряадһаа тэндэ байба.
Спринт урилдаанда болон 20 километрэй зайда Буряадай түлөөлэгшэ хоёр дахин 2-дохи дүн харуулаа.
Мүн эстафетэдэ ба 10 километр зайда урилдаануудта 4-дэхи һуури эзэлээ.
Спартакиадын удаа Виктория Невьянцева болон Алиса Жамбалова гэгшэд Ородой чемпионадта хабаадахань.
Мартын 18-26-ай үдэрнүүдтэ Тюмень хотодо үнгэргэгдэхэ мүрысөөн үбэлэй халаанай һүүлшын тэмсээн болоно.
Тус хэмжээ ябуулгын удаа Ород гүрэнэй суглуулагдамал команда бүридхэгдэхэ.
Автор: Борис БАЛДАНОВФото: Раиса Сметанинагай нэрэмжэтэ санын комплексын зураг тамир  фото: pixabay. com Зүүн тээһээ шугылиг эрид хабсагайтай, баруун тээһээ таряалангай талмагар талмайтай хуһалуур тээшээ Цыден- Ешэ яаралгүйхэн алхална.
Арбан табанай һарын толондо ялалзан сайбалзаһан саһан, сэнхирлэн сэнхэгтэһэн оршолон ямар нэгэн үльгэрлиг орониие һануулһандал.
Энэ үзэгдэлһөө һарган һүрдэһэндли мэдэрэл досоонь түрэжэ, ондоо түби соо орошоод ябаһандал.
Бурхандаа мордоһон Буда абынь хөөрэдэг байһан домогууд энэ сэнхир оршолон сооһоо ниидэн ерээд, сэдьхэл соонь уурхайлшаба хаяа?
Нарайхан дальбараануудтал далияа һэрсэгэнүүлнэ.
Сүлөөдэ ниидэхые һанана гү, али олондо өөһэдыгөө мэдүүлхэ гэнэ гү?
Япон дайнда шалгараа .
Нэгэтэ абань газааһаа гайхалаа бараһан, сошордуу шэгтэй орожо ерээ бэлэй.
- Юун болоо гэжэ һананат?
Хүүдинсэдээ галаа унтараагаад, зэр зэмсэгээ гуримшуулан табяад, үүдэеэ замагдаад гэртээ харижа ябатараа юундэшьеб эрьежэ хараха дуран хүрөө.
Гайха-гэлы.
Утаанай соргоор улаан гал бушхажа, сорьежо байбал.
Гүйжэ ошоод, үүдээ нээгээд харан гэһэйм нэгэшье улаан сог үгы, хуу хара, намдуу.
Гараад өөдөө хараһам, баһал намдуу.
Хэндэ хэлэхэбши, түбһэн хүндэ хэлээ һаам, ухааниинь һамуураа гэхэ.
Дарханай юумэн нюусатайхан даа.
Сөөхэр баатарһаа гарбалтайбди гээ һаа, урдын элинсэг, эртын хулинсагнай эрьежэ бидэнээ, дархаа хээд бусана бэшэ аал.
Үбгэнэйнгөө үгэ бүхэниие өөгшөөдэг Сэбэг-Дулма абаһаар үгэлбэ:-Задалжа барахагүйш даа, замбиин нюусые.
Гал тахилаа шим зүб лэ хэдэг байнаш.
Дархашуул ехэл хүсэнтэй холбоотой гэжэ дэмы хэлсэдэггүй.
Сайгаа уужа уушхарыш даа.
Цыден-Ешэ газаашаа гүйжэ гараад, хүүдинсэ тээшэ шэглэбэ.
Сөөхэр баатар, магад, дархалжа байгаагүй юм аа гү?
Теэд сорогор соргоһоонь ямаршье утаа гаранагүйл.
“Юрэ бусын юумые хүн бүхэн харахагүй.
Обёорхо онобшотой нюдэн гэжэ байдаг”, - гэжэ аха захашуулай хөөрэлдэжэ һуудагые Цыден-Ешэ һанажархиба.
Үбэлэй һүниин утада зуухын дэргэдэ үбгэд, хүгшэд гааһаяа һорон, уг унги, зэргэшээ дэлхэй, урдын зон тухай хөөрэлдөө үүсхэдэг бэлэй.
Галай дүлэн ошотон, тас-няс лажаганан, хөөрөөень дэмжэһэндэл дэгжэхэ.
Мүнөө һанахадань, эдэ аха захатайшуул хэды хайратайб даа.
Цыден-Ешэ хүн бүхэнэйнь шарайе, зугаалха маягыень, угайдхадаа нюурайнь уршалаа зурлаае һанахадал гэнэ.
“Бү яара.
Харгын заяа һайхан бодол асарха” гэһэндэл хүл доронь саһан шаршаганана.
Харгын заяа.
Буда абань заяа һайтай хүн байгаал даа.
Азатай ангуушан, мэргэн дархан.
Ехэ нарин ангуушан байһан, эмэ буга, һогоониие хэзээдэшье хороохогүй.
Хангайн баялиг гамтай, олошоржо, үдэжэ байг гэдэг һэн.
Абамни ехэ зүрхэтэй хүн байһан гээд би арбаадтай ябаад ойлгоо бэлэйб.
Зүүн Голдо, Нүүшэгэлдэ хашараг мал хаража байгаабди.
Малдамнай баабгай ороо, үхэрнүүдэй зариман газаагаа гүйлдэжэ ерээ.
Өөрөө заһажа нарижуулһан бердаанхаяа абаад, баабаймни гүйжэ гараа һэн.
Түрүүшын һомонһоо тудажа унагаагаа.
Би абадаа ехэ һанаагаа зобожо, урдаһаань гүйжэ ошоод асуунаб:- Баабгайе алаа гүш?
- Баряаб, - гээд, хэлээ бэлэй.
Үнэндөө, алаа гэһэн үгэ шэхэндэшье, һанаандашье хажар ха юм даа.
Минии аба хэрэгтээшье, хэлэндээшье болгоомжотой, иимэ нарин хүн байһан.
Тиин баабгайнгаа мяхые жэжэдхээд, Үлэгшэн хүрэтэр отог отогоор хубааһан юм.
Тарган томо баабгайн толгойдо нохоймнай хусажа һалаагүйень эли һанадагби.
Дайнай үедэ ороной зүүн хилэнүүдые хамгаалаа, япон дайнда ябаа.
Зунай ааяма халуун соогуур Ехэ Хингааниие ябагаар дабаһан тухайгаа хөөрэдэг бэлэй.
Амарха, ами абаха зуураа нэгэтэ ан агнаад, хэдэн гүрөөһэ нэгэ мүһэн олзолоод орожо ерэхэдэнь, нүхэдынь ехэл гайхалсаа.
Сэрэгэй-полевой кухнида олзоёо тушаагаа, командирынь урмашаа, магтаа.
“Будуухамнай, агныш даа”,- гээд, дуратайгаар эльгээдэг болоһон ха.
Нэгэтэ Үбэр Монголоор ябаад, дасан харажархиба ха.
Ошоод ерэхэм гэхэдэнь, командирынь арсабагүй.
Автомадайнгаа затвороо абаад, дасанда орожо зальбараад, адис абаа.
Үбэр-монголойхидтой хэлэеэ ойлголсожо хөөрэлдэхэдэ, угаа аятай, торосолгүй байгаа һэн гээд дурсадаг бэлэй.
“Хайшаа ондоошог шарайтай, үндэр хамартай хүн гээшэб”, - гэлсээ ха тэдэ ламанар.
Үнэндөөшье, абам нэгэ заа ородшуу түхэлтэй һэн шарайдаа.
Манжуурай талаар алхалжа ябатараа, хүлнүүдынь холоод дохолшоо.
Бидэнээ хооллуулдаг хүмнай хохидохонь гээд, мори саг дары үгэһэн юм.
Энеэдэтэйшье үзэгдэлнүүдые хөөрэдэг һэн.
Обоохой газар гэрнүүд соо байдаг хитадууд дайралдадаг һэн ха.
Тэрэ үеынгөө эгээл үгытэй зониинь байһан юм бэзэ.
Ород сэрэгшэд үе- үе болоод, хүлэйнгөө ореолтонуудые хаяад, шэнээр һэлгэдэг байгаа.
Тэдэ орёолтонуудыень һуурин зон саг дары суглуулаад абашаха.
“Юу хэлээ гээшэбта, хитад зон гээшэ үгы юумэнһээ эд бии болгодог зон ха юм.
Үглөөдэртөө энэ орёолтотнай эд болгогдоод, дэлгүүр дээрэ худалдагдажа байха.
Иимэ нарин алмалтатай арадтай хадаа гүрэнииньшье түргэн хүгжэдэг”, - гэлсээ ха.
Нэгэ газарта хүүргэ тэһэршөөд, абамни одоошье шандааһа шадалаа харуулха баатай болоо һэн.
Түүдэг ехээр носоогоод, нүүргэһэ гаргажа ерээд, хүүргын түмэр хэрэгсэлнүүдые (сүндэрөөбхэнүүдые гээд хэлэдэг һэн) бүтээжэ, хоорондонь хабсаруулан бэхижүүлһэн байха юм.
Энээниие мэтэр түргэн, шууд хэжэрхихэдэнь, дайшалхы нүхэдынь дахинаа гайхалдаа.
“Япониие илаһанай түлөө” медаль үнэн бодотоор энгэртэнь ялараа, хара хүлһөөрөөл олоһон даа.
Бүри багаһаа холын зайда ямаршье юумэнһээ айлтагүй ябажа һурашаһан Цыден-Ешын сэдьхэлдэ үбэлэй һүниин харгы үнэтэ дурсалгануудые һубарюулан мүндэлүүлнэ.
Уг изагуур.
Уг изагуур соо ажабайдалда һургаал боломо юумэ оломоор лэ гээшэ.
-Ye сагай холо ойронь хамаагүй.
Зуун жэлшье үнгэрэг.
Урдын юумэ ула хэзээдэшье болоогүйл даа.
Аршаантан аймагай зургаан хүбүүдэй хүн бүхэниинь туд бүридөө өөр тухайгаа дурдалга үлөөгөө.
Жэшээлбэл, Булба гээшэ Хонгорой дабаанда модон соо шэлүүбэ хараад хэлэһэн ха:“Эб эреэхэн, аб алюухан, сүр сүрмэгэрхэн хадань хайрлаад, дайрангүй орхёоб”.
Ангые ямар һайханаар зураглана гээшэб.
Нүхэдтэйгөө агнажа ошоод, сай шанахаа түхеэржэ байхадань,“Удаган һамгамни (үнэхөөр удаган һамгатай һэн) түрхэмүүдһээ хэшэг асараад байна.
Битнай абаад ерэһүү”, - гээд, аяар хэдэн арбаад модо газарһаа сайн шанагдатар түйсэтэй тоһо абаад хүрэжэ ерэһэн ха.
Зайе иигээд ахиха, хэмнэхэ гээшые мүнөө үедэ халан абахын аргагүйшье һаань, тэрэ шадабари ухаамнай оньһон техникэ руугаа шэлжэн орошонхой гээшэ гү?
Энэ угтамнай ухаатай сэсэн бэринүүдшье байһан.
Һөөмөөнэй хоёрдохи һамган Субади тухай дурсалганууд үлөө юм.
Далай хүбүүнтэнтэйгээ Монголдо нютагжажа байтараа, нэгэтэ Субади хэлээ ха: “Бидэ, буряадууд, Сагаан хаанай албатад ха юмбибди.
Эндэ саг хүндэрхэ янзатай байна, налог татабаринь даашагүй болохонь гү?
Нютагаа ябая”.
Далай тоонтодоо үргэн дэлгэр ажаһуугаа.
Харгыда ойрохон һуудаг һэн ха.
Жаргал һамганиинь долоон тамгын тогоон соо ходо мяха шанажа, ороһон хүн тэбшээр мяханһаа хүртөөд лэ гарадаг байгаа.
Һөөмөөни Үбгэнэй Сэнгэ санаартан хашалганай сагай тулажа ерэхын урда нүхэдтөө үгүүлһэн ха: “Саг сагтаа гэдэг, манай зула һүнэжэ, шэнэ засаг бадаржа байна.
Зэдын оёорһоо шулуу абаад үзыта.
Энэ шулуун дундаа нороод байна гү?
Юуншье гээ һаа, юумэн хубилхаа болёо.
Би гэртээ харихам”.
Гэртээ ерээд, борсо, шара тоһо бэлдэжэ, һэеыдэ орёогоод, арһан һураар үһээдэ үлгөөд, буутай зоной ерэхые хүлеэжэ байһан гэхэ.
Үдын Байшангай түрмэдэ ороод байхадаа, сугтаа һууһан санаартандаа хэлэбэ: “Та юу бодонот?
Минии һанамжаар, манай хоёр нюдэнэй шэргээшье haa, юумэн хубилхаяа болёо.
Тиимэһээ энэ һүни би ябахам”.
Тэрэ һүниндөө потид (һүнэһэеэ залаха уншалга) бүтээгээд, үглөөдэрынь бэень хүрэшөөд һууһан гэхэ.
Энэ ушар тухай һүүлдэ амиды гарасалдаһан нэгэ лама хөөрэжэ үгэһэн юм ха.
Талаан болоходоо, анхан хубараг ябаһан хүн милиционер болоһон байжа, амбайе һайса туршаһан ха.
Олон ном урдаа табяад, эдэ мүрнүүд ямар ном сооһооб гэхэһээ эхилээд, асуулта хээ.
Эгээл һүүлдэ жадхын ном харуулхадань, “Энээнииетнай гартаашье абахагүйб” гэһэн.
Иигэжэ албатад ламбагайе тушаагаагүй, Улаан-Үдэдэ асараад, үйлсэдэ орхижорхиһон.
Теэдшье бэеэ нюуха шадабаритай тула заримдаа нэгэшье хүндэ харагдахаяа болишодог – иимэ шэдитэй байгаа.
Аршаантанай һайн талые дурдабал, Хонгор уулые эгээл түрүүшынхеэ эдэнэрэй үри һадаһан Согто тахиһан юм.
Тиимэһээл Согто Хонгор уула гэжэ нэршэһэн.
Одоошье Хуһалуурайнь эжы, абатаяа хэзээ нэгэтэ байһан хуушарһан хара гэр, саанахи амбаарнуудынь бүрин харагдаба.
Һүниин зоргоор иимэ зам гаталжа гараһаниинь – харуулшан Дамба үбгэжөөл халуурааб, эм асаржа үгыш гэжэ хүнээр дамжуулһан байгаа.
Цыден-Ешэ машина бэдэрхэ гэжэ оролдоогүй, анхан янзаараа өөрынгөө «унаада» найдажа, арбаад модоной зайе гаталба ха юм.
Үбэлэй һарата һүнитэй ханилжа ерэһэниинь сэнтэй даа, абатайнь холбоотой үнэтэ дурсалгануудай бууһаниинь буянтайл даа.
Автор: Галина БАЗАРЖАПОВАФото: pixabay. com Үбэлэй хүдөөгэй спортын нааданууд 1987 онһоо хойшо эмхидхэгдэнэ.
Мүнөө жэл 16-дахияа үнгэргэгдөө.
Байгал шадарай аймаг үндэр хэмжээндэ мүрысөөнүүдые эмхидхэһэн байна гэжэ Буряад Уласай Засагай газарай үндэр тушаалтад мэдүүлнэ.
- Иимэ хүшэр хүндэ сагта наадануудай эмхидхэгдэжэ байхада баярламаар.
Баруун талада эсэгэ ороноо хамгаалжа байһан хүбүүдэйнгээл ашаар бидэ иимэ хэмжээ ябуулгануудые үнгэргэжэ байнабди, - гэжэ Буряад Уласай Толгойлогшо Алексей Цыденов мэдүүлээ.
Наадануудта 976 тамиршан 21 аймагые болон Северобайкальск хото түлөөлһэн байна.
Тэмсээнэй талмайнууд дээрэ багшанар, эмшэд, полициин хүдэлмэрилэгшэд, захиргаанай ажалшад, фермернүүд гараа, лама санаартаншье хабаадалсаа.
Сэрэгэй тусхай үйлэ хэрэгтэ оролсоод, гэртээ бусаһан тамиршадшье харагшадые баярлуулһан байна.
Санын зүргөөрЗагарайн, Кабанскын, Сэлэнгын, Мухар-Шэбэрэй аймагуудта санаар урилдаанда шалгардаг бэрхэ тамиршадые бэлдэдэг гэжэ үнинэй мэдээжэ.
Энэшье удаа эдэ аймагуудай түлөөлэгшэд түрүүшүүлэй тоодо дэмы оролсодоггүй байһанаа гэршэлээ.
Загарайн аймагай Екатерина Литвинова болон Сэлэнгын аймагай Николай Коробченко гэгшэд хубиин хоёр урилдаанда алтан медальнуудта хүртөө.
Эстафетнэ урилдаанда Мухар-Шэбэрэй аймагай эхэнэрнүүд, Байгал шадарай аймагай эрэшүүл чемпионууд боложо тодороо.
Мэдээжэ санашан Алиса Жамбаловагай эжы, Елена Жамбалова, Анна басагантаяа мүрысөөнүүдтэ хабаадажа, хоюулаа табан медальтай гэртээ бусаа.
Зүг бэдэрэлгын мүрысөөндэ санын урилдаа хүгжөөдэг аймагуудай түлөөлэгшэд һайн дүнгүүдые харуулаа.
Кабанскын болон Байгал шадарай аймагаархид эрхимүүдэй тоодо оролсоо.
Байгал шадарай, Сэлэнгын болон Кабанскын аймагуудай түлөөлэгшэд ГТО тушаалгаар эрхим команданууд боложо элирээ.
Санаар урилдаанай эрхим дүнгүүд эндэ гол һуури эзэлээ ёһотой.
Мүльһэн дээрэ мүрөө үлөөгөөЭгээл һонирхолтой тэмсээнүүдэй нэгэн бүмбэгөөр хоккей наадалга болоно.
Шэлэн абалгын шатын удаа тус мүрысөөндэ 8 команда хабаадаа.
Урдахи наадануудта чемпионууд болоһон Хэжэнгын аймагай команда энэшье удаа бэрхэ байһанаа гэршэлжэ шадаа.
Тэдэ гурба дахин илалта туйлажа, финалда орожо шадаа.
1-дэхи һуури эзэлхын түлөө уулзалгада Кабанскын аймаг шалгараа.
Эгээл шанга командануудай уулзалгада Кабанскын аймагай хоккеистнүүд шүүжэ, чемпионууд болоо.
Конькигаар урилдаанда Байгал шадарай аймагай тамиршад олон жэлэй туршада түрүүлдэг заншалтай.
Энэшье удаа тэдэ заншалаа алдаагүй, 1-дэхи һуури эзэлээ.
Командна эстафетэдэ Захааминай аймагай түлөөлэгшэд диилэһэн байна.
Хара-сагаан хюлгын саанаДаам наадалгаар Кабанскын аймагай тамиршад нэгэшье командануудта шүүгдэнгүй, түрүүлжэ гараа.
Хэжэнгын болон Яруунын аймагуудай түлөөлэгшэд шангай һууринуудые эзэлээ.
Шатарай урилдаанда түрүүшүүл һэлгэгдээ.
34 жэлэй хугасаада Үбэлэй наадануудта шалгараагүй Ивалгын аймагай шатаршад чемпионууд боложо шадаа.
Хурамхаанай болон Тарбагатайн аймагуудай наадагшад шангай һууринуудые эзэлжэ, олониие гайхуулаа.
Захааминай,  Сэлэнгын болон Түнхэнэй аймагуудай шанга команданууд энэ удаа түрүүшүүлэй тоодо орожо шадаагүй.
Шэрээгэй теннис булта нааданаТус мүрысөөндэ ямаршье мэргэжэлтэй хүнүүд хабаадаха аргатай гэжэ нааданууд гэршэлээ.
Ивалгын аймагай командын түлөө Буддын шажанай заншалта Сангхын дид-хамба лама Дагба Очиров шадамар бэрхээр наадаа.
Ивалгын тамиршад тамирай энэ зүйлөөр мүнгэн медаль шүүжэ шадаа.
Шангай 3-дахи һуури эзэлһэн Зэдын командын түлөө аймагай засаг дарга Валерий Шагжитаров наадаһан байна.
Яһала һайн наада харуулаа гэжэ мэргэжэлтэд тэмдэглэнэ.
Эрхим командаСпортын 8 янзаар дүнгүүд согсологдожо, Үбэлэй хүдөөгэй  наадануудай илагшад тодороо.
Кабанскын аймагаархид гурбан зүйлөөр 1-дэхи һуурида гараһан байна.
Үшөө гурбан зүйлдэ шангай һууринуудые эзэлээ.
Шэрээгэй теннисээр болон шатараар тэдэ урагшагүйдөө, тэндэ 9-дэхи һуурида гараа.
Командна тоосоондо 2-дохи һуурида гараһан Байгал шадарай аймагай команда мүн лэ гурбан зүйлөөр түрүүлээ.
Захааминай аймагай суглуулагдамал команда жэлһээ жэлдэ һайн дүнгүүдые харуулжа, эрхим бэлэдхэлтэй байһанаа гэршэлдэг.
Энэ удаа тэдэ шангай 3-дахи һуури эзэлжэ шадаа.
Сэлэнгын, Загарайн болон Ивалгын аймагуудай команданууд 4-6-дахи  һууринуудые эзэлжэ, Буряад Уласай Спортын болон залуушуулай хэрэгүүдэй талаар яаманай тусхай шангуудта хүртөө.
- Февраль һараһаа уластамнай үбэлэй спортын янзануудаар габшагай һара эмхидхэгдэнэ.
Олон тоото мүрысөөнүүдые, һуралсалнуудые эмхидхээбди.
Хүдөөгэй спортын нааданууд габшагай һарымнай эгээл ехэ мүрысөөн гээшэ, - гэжэ сайд Иван Козырев мэдүүлнэ.
Байгал шадарай аймагта болоһон наадануудай туг Зэдын аймагта дамжуулагдаа.
2025 ондо тэндэ удаадахи нааданууд үнгэргэгдэхэ.
2024 ондо Зунай хүдөөгэй наадануудые Ахын аймаг угтан абаха.
- Манай Зэдын аймагые хүнүүд саһагүй гэлдэнэ.
Яагаад Үбэлэй наадануудые үнгэргэхэ юм гэжэ гайхалдана.
Зэдын дэбисхэр дээрэ саһан ехэ, санаар урилдаанай мүрысөөнүүд ходо үнгэргэгдэжэ байдаг.
Ядаал һаа, манай нютагта түрэһэн дүрбэн хамба ламанарта хандахабди, - гэжэ Зэдын аймагай засаг дарга Валерий Шагжитаров энеэбхилнэ.
Автор: Борис БАЛДАНОВФото: Авторай болон Денис Слепцовай зурагуудтамир  фото: mypresentation. ru Ород Уласай Засагай газарай шиидхэбэреэр Байгалай оршон тойронхи газар дээрэ һэльбэн шэнэлэлгын ажал ябуулагдаха.
Энээн тухай зарлигта Ород Уласай Засагай газарай Юрэнхы сайд Михаил Мишустин гараа табиба.
Улаан-Үдэ-Турунтаево-Хурамхаан-Шэнэ Уоян гэһэн харгыгаар хойто зүг барин тэгүүлхэдээ, 160 модоной зайн үнгэрхэдэнь, Горячинск һуурин хүрэнэбди.
Авто-унаагаар 2 сагай туршада ябажа хүрэхэ аргатайбди.
Харин холо ойроһоо бууһан айлшад агаарай онгосоор үшөө түргэн хүрэхэ аргатай болохо.
Байгал далайн эрьедэ оршоһон өөрын онсо уларилтай, домтой аршаантай амаралгын газарта Эхэ ороноймнай олон тоото нютагуудһаа хүн зон амархаяа ерэдэг байгаа.
Тиин бэеэ аргалха зорилготой эрхэтэниие олошоруулха талаар ажал һүүлэй үедэ эршэтэйгээр ябуулагдана.
Автор: Булат БАДМАЕВФото: mypresentation. ru Байгал шадарай аймаг   “Рапид Гран-при России” гэһэн нэрэтэй мүрысөөн 10 гаран шатаһаа бүридөө.
Эгээл олон шатада шалгарһан тамиршад финалда хабаадаха эрхэдэ хүртэһэн байна.
Финальна шатада оройдоол 14 хүн Ородой Кубогай түлөө тэмсээ.
Тэдэнэй тоодо Буряадһаа аяар гурбан түлөөлэгшэ наадаа гэжэ Буряадай Шатарай федерациин дарга, Арадай Хуралай хорооной түрүүлэгшэ Инна Ивахинова баяртай байһанаа мэдүүлнэ.
Эдэ хэд бэ гэбэл, уласхоорондын гроссмейстернүүд Антон Шомоев, Жамсаран Цыдыпов, уласхоорондын мастер Эрдэм Хубукшанов гэгшэд болоно.
Буряадай тамиршан Жамсаран Цыдыпов түрүүшын турһаа абаад, түрүүшүүлэй дунда ороо.
13 уулзалгада тэрэ 8,5 очко аба- һан байна.
Сургут хотын Алексей Придорожный баһа 8,5 очкотойгоор мүрысөөгөө түгэсхөө.
Эндэ тамиршадай коэффициент тоологдоо.
Тэрэнь Буряадай тамиршанда үлүү байжа, шангай 2-дохи һуурида гараа.
Москва хотын Павел Понкратов 9,5 очко абаад, түрүү һуури эзэлээ.
Эрдэм Хубукшанов мүрысөөнэй үедэ 6,5 очко абаа.
Мүн Ан- тон Шомоев оройдоол 4 очкотойгоор 13-дахи һуури эзэлээ.
Эдэ үдэрнүүдтэ Ханты-Мансийск хотодо шатарай найр үргэлжэлһөөр.
Классическа шатараар Ородой Кубогта хүртэхын түлөө финальна шата эмхидхэгдэнэ.
Эндэ Жамсаран Цыдыпов Эрдэм Хубукшанов хоёр түрүүшынгээ уулзалгануудта тэнсээ.
Автор: Борис БАЛДАНОВ  «Мөнгөлөг шагшуурга»Хара ус гэжэ нэрлэгдэһэн нуур дээрэ үнгэргэгдэдэг наадан  «Мөнгөлөг шагшуурга» гэжэ нэрэтэй юм.
Тус нуур Ховд аймагай түб һууринһаа 25 модоной зайда оршоно.
Хоёр хоног харгыда ябажа, эндэ хүрэһэн бидэ үнгэргэгдэжэ байгаа найр наада алгадаха аргагүй байгаабди.
Фестивалиин түрүүшын үдэрэй үглөө.
Хара ус нуур болотор гүйдэлөөрөө шахуу ошобобди.
Саһагүйхэн үбэлшье һаа, хүйтэн, һалхитайхан.
Аяар 40-өөд метр гүнзэгы нуурай уһан сэгээн сагаан мүнгэлиг мүльһөөр хушаатай.
Холуур ябажа, ажал хэһэн баян дүршэлтэйшье һаа, мүльһэн дээрэ «найрлаха» арга анха түрүүшынхиеэ тудаба.
Эндэ арад зоной дуу дуулаха, хатарха тайзан мүльһөөр баригданхай.
Мүльһөөр хэгдэһэн монгол гэр, һандали һуудалнууд, амитадай дүрсэнүүд.
Эндэхи нютаг ороноор ажамидардаг хээрын амитад – аргали, шэлүүһэн, буга, зээрэн, барас, эрбэд.
Дэлхэй дээрэ  үлэһэн 3000 эрбэдэй 1000-иинь Баруун Монголдо ажамидарна.
Оршон тойронхиёо хараашалжа дадаһаар байтараа, тээ тэндэ хүн зоной хүл хөөрсэгэнөөн боложо байхые адаглаад, тиишээ зорибоб.
Ошон гэһээмни, тэндэ һур харбалгаар тэмсээн эхилхэ гэжэ бэлдэлгэ боложо байба.
Монсогорхон жаахан бүмбэгэ мэтэ юумэнүүдые жэрысэ табина.
Тэдэ монсогорхонуудынь нуурай эрьедэ ургадаг хулһаар орёогдожо хэгдэһэн һурнууд байба.
Бэлэдхэлгын бүхы ажалай дүүрэхэдэ, одоошье мүрысөөн эхилнэ.
Хабаадагшадай тудаха бүхэндэнь тэдэнэй түлөө һанаагаа зобогшо нүхэдынь амаргүй ехээр, амтан шэхэртэ хүртэһэн үхибүүдһээ дутуугүйгөөр баярлана.
Хэн эгээл олон шагшуурга тудажа гаранаб, тэрэ хүн энэ урилдаанда диилэнэ.
Удахагүй нааданай нээлгын баяр ёһолол эхилбэ.
Хараһаар байтарнай, нуурай мүльһэн дээрэ хүн зон олоор сугларба.
Нүүдэлшэндэ мүльһэнэй найр хэрэгтэй гү?
Түсэбэй ёһоор энэ нааданда 4 янзын урилдаан ороно: шагшуурга харбалга, тэмээшэдэй, адуушадай мүрысөөн болон үбэлэй заншалта хубсаһанай  урилдаан.
Эдэ мүрысөөнүүдэй хажуугаар хүн зоной һамаарха, хаража сэдьхэлээ ханааха нааданууд тоогүй олоор эмхидхэгдэнэ - шарга морёор, тэмээгээр болон  морёор ябаха дуратайшуулые шэрэнэ.
Хажуугаарнь бүргэд шубуу хэрэглэжэ агнадаг эрэшүүл арга дүрөө харуулна.
Малша арадай түрүүшын туһамаршад болохо банхар нохойнуудай дэлгэсэ үнгэрнэ.
Нааданай эхиндэ эндэ хүрэжэ ерэһэн зон монгол арадай «биелгэ» хатарна.
Холо ойроһоо Ховд аймаг хүрэжэ ерэһэн хүндэтэй айлшадаа Толгойлогшо Болормаа болон Монгол ороной Аяншалгын яаманай сайд Бат-Эрдэнэ хоёр халуунаар угтажа мэндэшэлбэ.
Ховд аймагнай олон зониие, аяншалагшадые угтадаг газарай нэгэн болог даа гэжэ нэгэн дуугаар хүсэбэ.
Тус фестивалиин урдахана «Ховд-Инвест» гэһэн форум боложо үнгэрөө.
Эгээл тэрэнэй үедэ Ховд аймаг руу олзо оруулха, мүн аяншалга хүгжөөхэ тухай хэлсэһэн юм.
Тайзан дээрэ нааданай баяр үргэлжэлһөөр.
Хажуугаарнь сэнгэлгын хэмжээ ябуулганууд эмхидхэгдэнэ.
Нуурай эрье хүбөөлөөд ургаһан хулһанай хажууда олон зоной суглархань харагдана.
Ушарынь гэхэдэ, бүргэд шубуушад айлшадай һонирхол татаба ха юм.
Бүргэд шубуу һургажа агнаха гээшэ Монгол орондо ажаһуудаг казах арадай үеһөө үедэ дамжан ерэһэн арга болоно.
Энэ заншал аяар 4000 жэлэй саанаһаа мүнөө үе хүрэтэр дамжан ерэһэн.
Үнэгэнэй болон шэлүүһэнэй зузаан арһаар оёгдоһон дэгэлнүүдые үмдэһэн үндэр, хүдэр томо бэетэй казах яһанай хүбүүд дүтэлжэ ерэһэн хүн бүхэнтэй яаралгүй зурагаа абхуулна.
Хүршэ Баян Үлгы аймагта казах яһатан олоороо ажаһуудаг, түрэл хэлэеэ тордиһогүй мэдэдэг арад гээшэ, урданайнгаа заншал мүнөөшье болотор хэрэглэһээр гэжэ хэлэлтэй.
Жэл бүхэндэ намарай дунда һарын түрүүшын амаралтада Баян Үлгы аймагта шубуу һургаһан ангуушад сугларжа, шандага, шоно, үнэгэ барижа, мүрысөө үнгэргэдэг юм.
Бүргэд шубуудай бэеын шэгнүүр 7 килограмм хүрэдэг, харин далинуудайнь алда 2 метр болодог.
Энэ хэмжээ ябуулга хараха үзэхэеэ Баруун Монгол руу аяншалагшад хүрэжэ ерэдэг.
Монгол туургата арадай үнэн нүхэр гэжэ алдаршаһан банхар нохойнуудые эзэдынь хүтэлжэ асараад, нэгэ газарта сугларнад.
Монгол арадай банхар нохой яажа һургаһан тухай элдэб янзын тайлбаринууд ябадаг.
Зарим нэгэн банхарнуудые Тибет нютагһаа ерэһэн мастифууд гэхэ, нүгөөдэнь амяараа үүлтэрэй нохойнууд гэлсэхэ.
Тиигэбэ яабашье монгол туургата арад  үе наһаараа энэ нохой тэжээжэ ябаал даа.
Эдэ нохойнуудта эльгэ нимгэтэй һэн тула тэдэниие хөөршөөн байжа харанаб.
Буряад, монгол хэлэ холижо байжа, банхар нохойнуудай эзэдтэй ярилданаб.
Тэдэнэр: «Бидэнһээ юу оложо абахаяа һананаб? » - гэһэн шарай үзүүлэн, намайе гэтэнэ.
Хэды тиигэбэшье нэгэ залуу хүнтэй үгэеэ ойлголсообди.
Тэрэмни 2 һаратайхан гүлгэ тэбэринхэй ябана.
«Худалданаб.
400 түхэригөөр аба», - гэнэ.
Хэды дуратай байбашье, холын харгыда гүлгэн бидэ хоёр зүдэрхэбди гэжэ  һанахадаа, тэрэ һанал бодолоо орхибоб даа, юрэдөө.
Тиигэһээр байтарни, тээ саанаһаа саб сагаан банхарые хүтэлһэн хүн ерэбэ.
«Энэ банхар юм гү? » - гэжэ гайхангяар асуубаб.
Намһаа байха суг ябаһан монгол нүхэдни гайхана.
Теэд тэрэнь хаа-яа дайралдадаг банхар нохой байба ха юм.
Удангүй үдэрэй хоол бариха саг дүтэлбэ.
Ямаршье эдеэниинь мяхан ба талхан хоёрой холисо.
Шанаатай, шараатай мяхан.
Талханда орёогоотой мяхан, талхатай мяхан.
Шүлэнһөө гадна сайгаа шанахадаа, мяха хэнэ.
Амтатайхан үдын хоолой һүүлдэ тэмээнэй урилдаан бидэниие хүлеэнэ.
Талын  БактрианТэмээн – монгол туургата арадай анхан сагһаа хойшо тэжээһэн табан хушуу малайнь нэгэн болоно.
Бактриан - хоёр бүхэнтэй тэмээн, нэгэ бүхэнтэй тэмээнһээ үндэр томо бэеэрээ илгарна.
Аяар 20 гаран үдэр соо уһа уунгүй, элһэн губи дабан гараха аргатай эгээл томо атан тэмээн гээшэл даа.
Нэгэ доро 80 литр хүрэтэр уһа уудаг юм.
Нүүжэ ажамидардаг талын арад түмэндэ тон туһатай амитан болоно.
Амаргүй ехэ ашаа өөрынгөө нюрган дээрэ холын газарта абаашаха аргатай.
Монголой баруун захада атан тэмээн илангаяа олоор үдэнэ.
Һүрөөтэй эдэ амитад ехэл дээрэлхүү зан абаритай гэжэ харагдана.
Сухалаа хүрэбэл, тэдэнэр дэбһэжэшье, нёлбожошье уураа мэдүүлдэг заншалтай.
Аяар 50 гаран атан тэмээнүүд урилдаанай зурлаада гарабад.
Тэдэнэр 20 модоной зай гаталжа, түгэсхэлэй зурлаа алхахадаа эрхимлэхэ болоно.
Урилдаанай түгэсэхэ газарта 2 тэмээн дүтэлнэ.
Мүр мүрөө зэргэлэн гүйлдэнэ.
Тэдэнэй һүүлээр удахагүй һүрэг тэмээнүүд харагдахадал гэбэ.
Урилдажа байһан тэмээнүүдые харахада, һанаа зоборитой, арай гэжэ алхална гэжэ һанамаар.
Үнэн дээрэ тэдэнэр яһала түргөөр гүйлдэхэ аргатай, авто-унаагай хэмжүүрээр часай 60 километр зай гатална.
Удаа дараалан, һүүлшын тэмээнүүд хүрэжэ ерэбэ даа.
Сагай уларил нэгэ бага муудахаяа һанажа, шэрүүхэн һалхин эшхэрнэ.
Бидэ хото руу зүг барин тэгүүлбэбди.
Автор: Норжима ЦЫБИКОВАФото: Норжима ЦыбиковаМонгол орон  фото: Анна ОГОРОДНИК Апрелиин 3, гарагай 2, буряад-монгол литээр 13.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ; шэнэ гэр барихада, шорой шулуугаар барилгын ажал хэхэдэ һайн.
Энэ үдэр гарагай газар махабад одоной гал махабадтай ушарна, тиигэжэ “зоболон” ушархые һэргылжэ, шухала хэрэгүүдые эрхилхэгүй, эмнэл- гэ эхилхэгүй, хүүгэдэй түрэһэн үдэр тэмдэглэхэгүй, гэрһээ холо эльгээхэгүй.
Энэ үдэр харгыда гарахада, зүүн зүг руу муу, бэшэ тээшэ - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – эрмэлзэл оролдолго ехэдэхэ.
Апрелиин 4, гарагай 3, буряад-монгол литээр 14.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарагай гал махабад одоной гал махабадтай ушаржа, “арьбажаха” болоно.
“Арьбажаха” үдэр шэнэ гэр барихада, шорой шулуугаар барилгын ажал хэхэдэ, аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, үрэһэ тарихада, урьһалхада, урагшатай, һайн.
Сэрэг хүдэлгэхэгүй, тоосолдохогүй.
Энэ үдэр харгыда гарахада, зүүн зүг руу муу, бэшэ зүг руу гэмгүй.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – эд бараан элбэгжэхэ, адуу мал үдэхэ.
Апрелиин 5, гарагай 4, буряад-монгол литээр 14 (14 дабхарлаба).
Амгалан байдалай, мориной хэшэг даллага абахада; шэнэ гэр барихада ба шорой шулуугаар барилгын ажал хэхэдэ, һайн үдэр.
Энэ үдэр гарагай газар махабад одоной уһан махабадтай ушарна, тиигэжэ “үхэлэй аюултай” үдэр ами наһанай хүсэн һуларжа, эхилһэн бүхы хэрэгүүд буруу һүрэжэ болохо.
Эмнэлгэ эхилхэгүй, сэрэг хүдэлгэхэгүй, тоосолдохогүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – эд бараан элбэгжэхэ, адуу мал үдэхэ.
Апрелиин 6, гарагай 5, буряад-монгол литээр 15.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарагай хии махабад одоной хии махабадтай ушаржа, “элбэг” болоно: һанаһан бүхы хэрэгүүд бүтэмжэтэй, эблэрхэдэ, холын замда гарахада, нүүхэдэ, шэнэ гэр барихада һайн.
Энэ үдэр түрэл гаралнуудтаяа найрлахагүй.
Харгыда гарахада, урда зүг руу муу, бэшэ зүг руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – үлзытэй, гэбэшье һүнэһэн толгойдоо оршоно гэжэ бү мартая.
Апрелиин 7, гарагай 6, буряад-монгол литээр 16.
Амгалан тайбанай, хониной хэшэг даллага абахада, һайн үдэр.
Энэ үдэр гарагай газар махабад одоной хии махабадтай ушаржа, “таарахагүй” болоно: гарза гаража, хулгай дээрмэшье боложо болохо.
Ямаршье шухала хэрэг үйлэдэхэгүй, хурим түрэ наадахагүй, эмнэлгэ эхилхэгүй, гэрэй һуури татахагүй, шэнэ гэр барихагүй, зөөлгэхэгүй ба шорой шулуугаар барилгын ажал хэхэгүй.
Харгыда гарахада муу, илангаяа баруун зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – үбшэндэ.
Апрелиин 8, гарагай 7, буряад-монгол литээр 17.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ; шэнэ гэр барихада, шорой шулуугаар барилгын ажал ябуулхада һайн.
Энэ үдэр гарагай газар махабад одоной хии махабадтай ушаржа, “таарахагүй” болоно: гарза гаража, хулгай дээрмэшье боложо болохо.
Ямаршье шухала хэрэг үйлэдэхэгүй, хурим түрэ наадахагүй, эмнэлгэ эхилхэгүй.
Харгыда гарахада, баруун зүг руу муу, бэшэ тээшэ - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – нюур шарай муудаха.
Апрелиин 9, гарагай 1, буряад-монгол литээр 18.
Энэ үдэр амгалан тайбанай, эдеэ унданай, баялигай, адуу малай хэшэг даллага абахада һайн.
Гарагай гал махабад одоной хии махабадтай ушаржа, «хүсэ» байгуулна: һайн һанаагаар эхилһэн хэрэгүүд бүтэсэтэй, эхилһэнээ түгэс- хэхэдэ, һуралсал эхилхэдэ урагшатай.
Наһа барагшые хүдөөлхэгүй.
Энэ үдэр харгыда гарахада муу, илангаяа зүүн зүг руу.
Луу жэлтэнэй урагшатай, һайн үдэр.
Үһэеэ абхуулхада – гарзада.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай Монгол ороной Хүдөө ажахын болон эдеэ хоолой талаар яаманай үгэһэн мэдээгээр, 2022 ондо бүхы адуу малай тоо толгой 71,1 сая хүрөөд байгаа.
Иимэ саһа ехэтэй үбэлэй һүүлээр табан хушуу малай тоо доошолхонь мэдээжэ.
Малай иигэжэ хосорхые монголшууд сагаан зуд гэжэ нэрлэдэг юм.
Үбһэ тэжээл бэлдэдэггүй, харин бэлшээриин һайниие бэдэрээд, адуу малаа үсхэбэрилдэг монголшуудта саһа ехэтэй үбэл болоходоо, иимэ бэрхэшээл асарна.
Зузаан саһан хүнжэлөөр хушаатай мүртөө хатуу хүнгэрэг дороһоо хагда малтажа, үхэр малда эдихын аргагүй болоно бшуу.
Адуу малайнгаа тобир тарганаар ондо ороходонь, баян бардам һуудаг малшадта иимэ сагаан зудай ерэхэдэнь, аймшагтай даа.
Тэжээжэ байһан табан хушуу малайнгаа хосоржо байхыень харахада, юун һайн байхаб даа.
Монгол Улас    Зэдын аймагай Дээдэ-Бургалтай тоонтотой Б. Б. Буянтуев, М. М. Баинова хоёр һая редакцида орожо ерээ.
Эхин һургуулида нэгэ класста һураһан хоёр юм байна.
Мэдэгма Мункожаповнань Баир нүхэрэйнгөө шүлэгүүдэй дэбтэрнүүдые гаргажа харуулба.
- Бидэндээ “Вайбер” соо шүлэгүүдээ эльгээжэ, “Хүхюу буряад” соо табина.
Агын, Захааминай шүлэгтэ дуратайшуултай харилсаатай болонхой.
Редакцида харуулая гээд дахуулаад ерэбэб.
Баир бүри багын хүгжэм дуунда, шүлэгтэ дуратай юм һэн.
Багшамнай Зинаида Баировна Туртуева ехэ бэрхээр заадаг байгаа.
Бүхы предмедүүд – буряад хэлэн дээрэ.
Мүнөө болотор, 55 наһа хүрэтэрөө би тоонуудые буряад хэлэн дээрэ бододогби.
Харин Баиртамнай хоёр жэлэй саана шүлэгүүд “айлшалдаг” болоод, амар заяа үзүүлхэеэ болёо, - гэжэ Арадай Хуралай байшангай комендантаар хүдэлдэг Мэдэгма Мункожаповна хөөрэбэ.
Нюдэндөө галтай, сэдьхэлдээ согтой хүн байба, Баир Балдандоржиевич.
- Һүниин 2-3 часта һэреэд, толгой соом бии болоһон шүлэгүүдые бэшээд абанаб.
Үглөөгүүр юугээ бэшээбиб гээд лаблан харанаб.
Иигэһээр 5-6 дэбтэртэй болооб.
Багадаа эжытэйгээ Горихоной фермэ дээрэ байдаг һэмди.
Гоё газар даа.
Тэдэ үзэгдэлнүүдни түрүүшын шүлэгүүд соомни оронхой, - гэжэ Баирай хөөрэхэдэнь, дэбтэрнүүд соохи зарим шүлэгүүдыень уншаад үзэбэб.
Үнэхөөрөө, поэзиин долгилоо-һэбшээн мэдэрэгдэнэ даа.
Буряад бодолой гүн сооһоо гараһан мүрнүүд.
Сэдьхэлэй жэгүүр эли.
Далияа дэбихээ һанаһан дальбараанууд мэтэ шүлэгүүд.
Монгол ирагуу найруулагшын хэлэһээр, “Уран шүлэг эзэеэ дуудан һэреэдэг, эзэн шэнгеэрээ дууладаг, уйладаг” гэдэгтэл адли найраглал ханитай болоһоорнь Баирые амаршалая.
Тиихэ зуураа болбосорхын тула ехэ ажал хэрэгтэй гээд һэргылэе.
Үгэнүүдээ мүлихэ, дабталгые зайсаха, темэеэ үргэдхэхэ, Буряадай, Монголой уран зохёолшодой номуудые олоор уншаха, эрдэмээ дээшэлүүлхэ гэхэ мэтэ.
Дуунайнгаа эмжэгэн аялгые айлгангүй, дүмүүхэнээр аргадан һагад заһажа һураа һаа.
Нээрээл, эмжэгэн даа, һая нара хараһан, гэхэ зуура нараар билтарһан шүлэгүүд.
Галина БАЗАРЖАПОВА, “Байгал” сэдхүүлэй эрхилэгшэЖАРГАҺАНБИҮндэр уулын хормойдо уянгалан үндыжэ өөдөө тэнжэһэнби.
Үнеэдэй хүгжэмөөр жаргажа, үрмэ тоһондо умбаһанби.
Тахилан уулын хормойдо тангаран сэнгэн жаргаһанби,Үнгэрһэн наһаяа тамгалан үдэр бүхэнөө зураглаһанби.
ЭЖЫДЭЭ ЗОРЮУЛНАБЭжы – зөөлэн үгэ,эжы – эрдэниин бэлэг.
Эльгэ зүрхэндөө бөөмэйлэнэрхэлүүлэн тааланалби.
Эжы – домогой буян,эжы – эхинэй эхин.
Энгэртэтнай нэнгэн эрхэлжэ,Эльгэндэтнай дулаасан һууналби.
Эжы – энэ наһанай хэшэг,эжы – Бурханай хайра,Баглаа сэсэгэй дэльбэхэн –Бурхан Багшын бэлэг.
Эжы – элдин тоонтын эзэн,эжы – эрьенсэг юртэмсын хатан.
Эжы – энэрхы дулаан үгээжы – нангин субад һахюуһан.
Энхэрэн танаа таалахалби,эжынгээ ашыень харюулхалби.
ЭГЭШЭДЭЭЭжыгээ һануулһан эгэшэтэйб - энхэ домогой харгытай.
Эльгэн зөөлэн сэдьхэлтэй, эжэл нүхэдтөө этигэлтэй.
Зондоо хүндэтэй, найдамтай заяандаа мүргэн шүтэнхэй.
Зол жаргалай харгытай, зулын гэрэл туяатай.
Угаа һэргэг һонорхон ульгам зөөлэн абаритай.
Уулын эзэдтээ мүргэлтэйУрагшатай туһадань найданхай.
Зулаа бадараан БурхадтааЗаатагүй мүргэдэг заншалтай.
Жамсаран һахюуһан түшэгтэйЖаргалай орон нютагтай.
Буян гээшэБурханай мэдэлдэ –Бүхы наһанай харгы зураатай.
Хамагай түрүүн һайхан һанаатайХүтэлжэ, дахуулан ябаха заяатай.
* * *Түрүүшын багша ТУРТУЕВА Зинаида Баировнагай дурасхаалда зорюулнабЭРДЭНИТЭ БЭЛЭГТЭЙ БАГШАМНАЙАлтан үзэгэй абдар нээһэнАлфавит, тоогой хэшэг амалһан.
Арюун дураяа, бэлигээ олоһонАшата, хүндэтэ багшамнай.
Залгаа хадата нютагһаа -,Захааминһаа адистай.
Залуу наһаяа шэмэглэнЗалан мандаа ерээ һэн.
Эжы мэтэ энхэргэн,Эрилтэ ехэтэй багшамнайЗорюулаал бидэндэ наһаяа,Золоймнай түлхюур барюулаа.
Үлзы Үлэгшэнһөө эрдэнитэй,Үнэтэ һайхан һанаатай,Хүгтэй дорюун ябахымнайХүсэжэ бидэндээ үреэгээ.
Эхин эрдэмэй баялигЭнэ наһандамнай бэлэглэһэн,Зэндэмэниин үүдые нээһэнЗэлэтэ нэрэтэй багшамнай.
АЛТАРГАНААра хүдөөгэй амин хайра аса бүхэтэй, хурсахан.
Алтан талын буян хэшэг - аргалаар амилһан алтаргана.
Атан тэмээнэй амтан эдеэн ара талын домогхон.
Арадай дуунай дээжэнь болоһон аялга дуун - алтаргана.
Хангал талын һэбшээндэ хонин һүрэгэй шэмэгхэн.
Анханай дуран, наранай гэрэл –Алтан талын алтаргана.
Аян замай хүгжэм мэтэайдар наһанай мүнхэ нүхэр.
Арбан табанай һаратай золгоһон арюун талын алтаргана.
Арадай дуунай дээжэ болоһон, агта хүлэгэй тобороон мэтэ,Аян замтай нүхэсэжэ, аялгаа үргэһэн алтаргана.
ГОРИХОН – БУРГАЛТАЙН ГОЛГүн ухаанай гэрэлтэ дурасхаалгэнэн хонгор наһандам үлөөһэн,Гол уһанай дээжэһээ амсаһанГорихон үндэр уула тахиламнай.
Дуугаа эхилэн аянгалһан түүхэтэйдууша угтаа омогорхон мандана.
Талаан бэлигээТаглиһаа абаһан түрэһэн тоонто нангин буусамнай.
Бугын гунигта дуугаар угтажа,булаг аршаанай дээжээр суршэнэл.
Буянай орон болон мүндэлһэнБургалтайн эхин Горихомной.
Уулынгаа оройгоор һолонготойурма зориг, хүсэл үргэһэн,Үеын нүхэдэй үндын нүхэсэһэнүргэн баян Бургалтай.
Найдалай торгон тайгатай,налайһан дууша шубуудтай,Мүльһэтэһэн уула хадатай,мүнхын дуһалтай Горихомной.
Жэгтэй баян жэмэсэй оронжаргалдаа баярлан урмашаа.
Хонгор дайдые хотойн эзэлһэнхотогор баян Бургалтайн гол.
БАЯРТАЙ ДОРЮУН НҮХЭДНИЗамай залгаа уулзуурта золгон байһан нүхэдни,Заяа номгон байдалаа зүбшэн хэлсэһэн нүхэдни.
Хоёр харгын уулзуурта ханилан байһан нүхэдни,Хүнэй наһанай харгыда хүтэл дабаһан нүхэдни.
Мүнгэн харгын уулзуурта мүнхэ заяатай нүхэдни,Мянган жэлэй залгаатай монголшо домогто нүхэдни.
Буян хэшэгэй уулзуурта бурхан тахилтай нүхэдни.
Байдалаа гуримтай тэгшэлһэн баяртай дорюун нүхэдни.
ҺОНОР БОДОЛГуурһаяа хурсадхажа мүлиһэнгурбан заяагаа магтаһанби.
Гэнэн хонгор наһандаагэгээн түрэлөө дурсаһанби.
Угаа залгажа, үбгэдөө хүндэлэнунаган хүлэгөө хатарта һургаһанби.
Үеын нүхэдөө дуугаар угтажа,үреэлэй эхиндэ дабтаһанби.
Домогой дээжэ һабагшаландуун болгожо аянгалһанби.
Дайдын һэбшээнтэй нүхэсэндалай буянгаа тарааһанби.
Урдаһан булагай уһан шэнгиугайм бэлиг мэгзэм мэтэл.
Уужам талын ая гангадауулзаха бүхэндөө дохинолби.
Шэлын үндэрэй оройһоошанарай тунгалаг хоолойгоорШэрмэн зүрхэ уярууланШадал соогоо дууланалби.
Буряад Улас  Эмнеэн гэхэдээ.
Угһаа малшан Жүрмэдэй Соёл ахатан тэрэ газарта гэр бүлөөрөө түбхинөөд,  заншалта ажалаа эрхилнэ.
Хонишон энэ үдэр ехэ сүлөөгүй байба - эрэ хурьгадые заһажа,  тэдээндээ эмь табина.
Эмнеэ гээшэ хурьганай тэнжээд, эхэеэ дахажа, бэлшээридэ гараха болоходонь, ондоо хүнэй малһаа илгаруулхын тула шэхыень отолжо тэмдэглэхые хэлэнэ.
Эмнеэ хэхэ үдэрөө үшөө эрэ малайнгаа заһаае шэмхэжэ абадаг юм.
Тиимэһээ мүнөөнэй зон «эмнихэ» гэхэдээ, «шэмхэхэ» гэһэн удхатай гэжэ буруу ойлгожо болоно.
Хурьгадые шэмхэхэ гэхэ гү,  али заһахадань, хара багаһаа хаража үзэһэн, хамһалсаһаншье байхаб.
Теэд иимэ ямар бэ даа найр наадан шэнгеэр үнгэргэжэ байһыень анха түрүүшынхиеэ өөрынгөө хоёр нюдөөр хараба гээшэб.
Жүрмэдэй Соёл Хитадай Шэнэхээн нютаг тоонтотой.
Хэнэйшье мэдэһээр, 100 гаран жэлэй туршада тэндэ ажамидарха хуби заяатай байһан аха дүүнэрнай соёл уралигайнгаа, заншалайнгаа  багаханшье хубииень алдаагүй, тэрэл зандань энэ болотор сахижа, хадагалжа  шадаһан гэжэ бидэ  һайн мэдэнэбди.
Үхэр малаашье тэжээхэдээ тэдэнэр угаа бэрхэнүүд, шадамарнууд.
Дээдэ үеын малша арадай заншал мүнөө болотор абажа ябана.
Ута нюргатай үбэлэй дүүрэжэ, хангалтама хабарай ерэхэдэ, үхэр малаа, адуун һүрэгөө,  мүн хони ямаадаа заһаха, эмнихэ саг ерэдэг даа.
Эмнеэн тухай тодорхойгоор хөөрэжэ үгыт гэжэ Соёл ахатанда хандабабди.
-Шэхыень отолжо тэмдэглэхэдээ, эмь табина гэлсэнэбди.
Эмь табиха гээшэ олон янзын байха.
Урагшаа дохолон гү,  али хойшоо дохолон, шуу татаһан, тэбхысэ шэхыень хэршэһэн гэхэ мэтэ даа.
Ондоо айлай хони ямаадтай малайнгаа  нэгэдэбэл, эмеэрнь  танижа,  тэдэнээ илгаха гэһэн удхатай болоно гээшэ аабза.
Үхэр буруунда, хони ямаадта эмь табидаг, харин адуугаа тэмдэглэхэдээ,  тамгалха гэдэг.
Малшан бүхэн өөрын эмьтэй, тамгатай байха.
Буруунуудаа Сагаалганай һүүл һарада заһажа эмнидэг, харин хурьгадтаа табадахи һарын тэн багаар эмь хэнэ гээшэлди даа.
Эмнеэ жэлэй ехэ ажалнуудай нэгэн гээшэ.
Олон буруутай һаа, тэдэнээр носолдохо  эрэшүүл хэрэгтэй, хурьгадаашье эмнихэдээ,  олоороо хүдэлхэдэ, ажал түргөөр ябана ха юм.
Тиимэһээ малшад дүтын түрэл гаралаараа, айл ашаанаараа сугларжа, ажалаа хамһажа хэнэ, - гэжэ хонишон Жүрмэдэй Соёл ахатан хөөрэнэ.
Аха дүү, түрэл гарал бултаарааЭмнеэ хэхэ үдэрөө малшан уридшалан түрэл гаралнуудтаа, анда нүхэдтөө дуулгадаг юм.
Болзорлоһон үдэртөө тэдэниинь үглөөнһөө эртэшэг эмнеэ хэхэ айлайдаа сугларха.
Мүнөө Соёл ахатанда айлшад буужал байна.
Эрэшүүл хони ямаадаа хааха  хашаа түргэн зохёоно.
Харин эхэнэрнүүд сүлөөгүй тогоогоо тойроно, эдихэ уухаяа бэлдэнэ.
Талын хүнэй хажуу тээһээ харахада, ямар бэ даа ехэ найр нааданда түхеэрэлгэ боложо байһан шэнги.
Теэд үнэн дээрээ энэмнай малша хүнэй гэр бүлэдэ найр лэ болоно юм ааб даа.
Хүн зоноор ходо уулзажа байха сүлөө тэдээндэ хаанаһаа байхаб даа.
Уданшьегүй бэлшээриһээ хонидоо туужа асарба.
Олон түмэр хүлэгүүдэй сэргэдэнь буужа ерээд байһанһаа гү, али олон зоной обооролдоонһоо тэдэнэр ехэл тэмтэрэлдэн, егшэжэ байгаад гүйлдэнэ.
Бүмбэр сагаан хонид мааралдаһаар, хорёодоо  ороно.
Тэндэ сугларһан зон хурьгадыень илгажа хааба.
Түрүүлэн бүхы хонидоо хашагһаа,  хамшагһаа һэргылһэн тарилга хэнэ.
Һүүлээрнь зургаан хүн зэргэлжэ һуугаад,  хурьганай заһаа эхилнэ, хурьгадаа мүн лэ тарина.
Һүүлэй хэдэн жэлэй туршада Соёл ахатан хурьгадаа түрэхэтэйнь сасуу эмнидэг  болоһон байна.
Тиигэбэшье  хэдэн хурьгад тэмдэг хүүлээгүй байжа,  энэл үдэртэ заһагдаад, эмь табюулба.
Будаа шэнги олонҮшөө һонирхолтойнь гэхэдэ,  гурбан хабтагар аяга соо һү, шара будаа (пшено) хээд, тэрээн соогоо заһаагаа суглуулна.
Энэнь ямар удхатай гээшэб?
-Һүн гээшэмнай сагаан эдеэнэй дээжэ ха юм даа.
Бүхы юумэн сагаан харгытай, боди сагаан сэдьхэлтэй, һайхан һанаатай ябахынь түлөө һүнэй дээжэ хэнэ.
Адуу малайнь тоо толгойнь энэ будаа шэнги олон боложо байхыень сэдьхэжэ хэдэг ёһо  бии гэжэ  ойлгогшоб даа, - гээд,  энэ заншалай нюуса Жүрмэдэй Соёл тайлбарилжа үгэбэ.
Ажалай дүүрэхэдэнь, тэдэнэр заһаагаа тооложо,  хурьгадайнгаа тооень мэдэжэ абана, һүүлээрнь тэрэнээ арилгажа угаагаад,  шүлэндөө хэжэ шанана.
Һамгад бэреэдэй бэлдэһэн баян шэрээдэ бултадаа һуухадаа, хурьгадайнгаа шанаһан заһаае  амтархан байжа эдинэд.
Би заһаа түрүүшынхиеэ эдижэ туршабаб.
Манай нютагай аха зоной заһаа шаража, шанажа эдидэг юм гэжэ зугаалхыень  һананаб, теэд үнэн хүнэй эдижэ байһыень хаража үзөөгүй байгааб.
Заншал мартагдаагүйЮуншье һаа, уг удхатай, жама ёһотой байдаг гээшэ.
Хүнэй һанажа, сэдьхэжэ ябаһан хэрэг хэзээдэшье бүтэдэг онсотой.
Эгээл энээнһээ уламжалхада,  энэ хадаа элинсэг хулинсагуудаймнай сахижа ябаһан заншал болоно.
Шэнэхээнһээ уг гарбалтай буряадууднай амархадаа, ажаллахадаашье, өөрынгөө буряад тэрлигээ үмдэжэ,  бидэ буряадууд гээшэбди гэжэ бэеэ олондо танюулжа ябадаг.
Энэшье удаа ехэнхи зониинь буряад хубсаһаяа үмдөөд ябана.
Иигэжэ хүдөө нютагта, малшадай буусада нэгэ үдэрнай шууд үнгэршэбэ.
Тэндэ ябахада, сэдьхэл уужам,  тэнигэр даа.
Хамар сорьёмо шэбхын хангалтама үнэр, жэргэмэлэй аялгата дуун, түргэн горхоной шааяан хүдөөдэ үндыһэн зондо юунһээшье үнэтэйгөөр һанагдаха.
Нэгэ үдэрөөр малшадта айлшалаад ерэхэдэ, гоё ааб даа, харин саанань тэдэнэй үдэр бүриин хүнгэн бэшэ ажалынь мэдээжэ.
Автор: Булат БАДМАЕВФото: Булат Бадмаевай гэрэл зурагуудхүдөө ажахы  фото: Булат Бадмаевай гэрэл зурагууд Эдир тамиршад Баргажанай эдиршүүлэй тамирай байшанда үглөө эртээнһээ үдэшэ орой болотор мүрысөөн үнгэрбэ.
Хибэс дээрэ эгээл түрүүшынгээ алхам хэжэ байһан багашуул болон яһала дүршэлтэй болоһон барилдаашад тамирта дуратайшуулые баярлуулба.
Аяар 26 жэлэй туршада Баргажанай эдир тамиршадай һургуулиин захиралаар хүдэлһэн Чингис Эрдыниевэй дурасхаалда зо- рюулагдаһан анха түрүүшын мүрысөөн 300 гаран хүбүүд басагадые суглуулаа.
Олоной багша Чингис Заятуевич Эрдыниевэй гэр бүлэ, түрэл гаралнуудайнь болон суг хүдэлжэ байһан анда нүхэдэйнь оролдолгоор энэ мүрысөөн үндэр хэмжээндэ үнгэргэгдөө.
Баргажан голһоо Буряадтаа, мүн гадууршье мэдээжэ шанга шандааһатай барилдаашад урган гараһан гэжэ мэдээжэ.
Аха үеын зоной байгуулһан хэрэг амжалтатай үргэлжэлнэ гэжэ үнгэрһэн мүрысөөн гэршэлнэ.
Хүдөө һууринда үндыжэ байһан үхибүүдтэ тии- мэшье олон шэлэжэ абахаар тамирай секцинүүд байха бэшэ даа.
Хэды тиигэбэшье барилдаанай һургуули нютаг бүхэндэ хүдэлнэ гэхэдэ, алдуу болохогүй.
Буряадтаа мэдээжэ Баянголой барилдаанай секци амжалтатай ажаллаһаар.
- Манай һургуулида 60 гаран хүбүүд, басагад барилдаагаар бэеэ һоринод.
Дэлхэйн абарга Борис Будаевай, дэлхэйн чемпионадай мүнгэн медальда нэгэтэ бэшэ хүртэһэн Ирина Ологоновагай жэшээ халан абан, үхибүүднай барилдана.
Иимэ мэдээжэ нютагаархидайнгаа амжалтаар омогорхон, тэдээндэл адли болохо гэжэ оролдоно ха юм.
Мэдээжэ чемпион боложо шадаашьегүй һаа, үхибүүн ябахадаа бэеэ һориһониинь бүхы наһандань хэрэгтэй болохо даа.
Олон шабинарнай мүнөө шангай һууринуудые эзэлээ, - гэжэ суута Баянголой барилдаанай һургуулиин һоригшо Дамдин Николаевич Дамдинов хэлэнэ.
Үбэлэй эхин һарын янгинама хүйтэн уларил тогтоошье һаань, холые холо гэнгүй, хабаадагшад хүрэжэ ерээ.
Түрүүшынхиеэ гаража тэмсэжэ байһан мүн илагшын соло дуудуулжа үзэһэншье хүбүүд гаранад.
- Би дүрбэн хүбүүдые абажа, хүрэжэ ерээб.
Нэгэ хүбүүмнай 3-дахи һуури эзэлхын түлөө барилдаад шүүгдээ.
Хоёр хүбүүн 3-дахи һуури эзэлээ, харин чемпионой нэрэ зэргэдэ хүртэхын түлөө Вадим Гатаповнай амжалтатай барилдажа, диилэжэ байтараа, мэхэдэ ороо.
Хэһэн хэрэгынь үргэлжэлһөөрБагшанарай дээдэ һургуули амжалтатайгаар дүүргэһэнэй удаа Чингис Эрдыниев Уланай дунда һургуулида ажаллажа эхилһэн намтартай.
Залуу багша абаһаар бэеэ һайн талаһаа харуулжа, гол ажалайнгаа хажуугаар барилдаанай секци хүтэлжэ эхилһэн байна.
Эгээл удаан сагай туршада эршэ ехэтэйгээр, үрэ дүнтэйгөөр Баргажанай аймагай ДЮСШ-да хүдэлһэн юм.
Тэндэ хүдэлжэ байхадаа, хэдэн үеын тамиршадай залуур боложо, наһанайнь хэрэгэй эхиндэ байһан юм даа.
- Минии нүхэр Чингис Заятуевич бүхы наһаараа энэ һургуулида хүдэлжэ гараа.
Тэрэ шэлэһэн ажалдаа үнэн сэхэ, дуратай хэрэгтээ бэеэ хүсэд дүүрэн зорюулаа.
Олон бэрхэ тамиршадые һурган хүмүүжүүлхэһээ гадна, бата бэхи коллектив байгуулаа.
Тэрэнэй ударидалга доро һураһан, хүдэржэһэн һоригшод мүнөө багшынгаа ажал үргэлжэлүүлнэ.
Нүхэрни ходол хүндэ туһалха гэжэ оролдожо ябадаг һэн.
Мүнөө тэрэнэй дурасхаалда зорюулагдаһан мүрысөөн яһала һайнаар, урагшатайгаар үнгэрөө.
Тус хэрэгтэ оролсоһон хүн бүхэндэнь һайн һайханиие хүсэхэ байнаб, - гэжэ һоригшын хани нүхэр Алла Бубеевна Эрдыниева хэлэнэ.
Мүрысөөнэй нээлгын баярай үедэ Баргажанай аймагай засаг дарга Михаил Мишурин, аймагай Һунгамалнуудай зүблэлэй түрүүлэгшэ Зоригто Сундаров болон Чингис Эрдыниевэй гэр бүлынхид дулаахан үгэнүүдые хэлээ, баяраа мэдүүлээ.
Нэрыень мүнхэлхэХүтэлбэрилгын ажал ябуулхаһаа гадна, Чингис Заятуевич Эрдыниев һайн нүхэр байһан юм.
Залуу үетэндэ онсо анхарал хандуулжа, туһа үзүүлжэ байһан гэжэ зоной хэлэһээр мэдээжэ болоно.
- Үшөө залуу байхадамни, ДЮСШ-да һоригшоор Чингис Заятуевич намайе ажалда абаһан юм.
Гансал ажалаа хараад ябахагүй, юрэ ажабайдалайшни хэрэгээр ходол һонирхохо.
Нэгэтэ гэртэмни хүрэжэ ерээд, юундэ энэ харша хорёошни һарюу марюу гээшэб.
Тэрэнээ һайнаар заһаад, эмхилээд бай, - гэжэ хэлэһэн байна.
Эгээл энээн дээрэ абаад үзэхэдэ, хүн шанарынь элирээд ерэнэ, - гэжэ Уланай барилдаашадые һургагша Александр Эрдыниевич Эрхитуев һанан дурсана.
Тэрэнэй һурган хүмүүжүүлһэн шабинарынь багшынгаа нэрэ хододоо дулааханаар һанажа ябадагынь мэдээжэ.
Тэрэнэй эгээл нэрэтэй солотой шабинуудынь уласхоорондын хэмжээнэй спортын мастер, Ород Уласай габьяата һоригшо Максим Молонов, уласхоорондын мүрысөөнүүдэй илагша, ветерануудай дунда дэлхэйн чемпион боложо тодорһон Баатар Цыренов гэгшэдые нэрлэмээр.
- Чингис Заятуевич минии багшын багша болоно.
Һургуулида һуража байхадаа, тэрэнэй ударидалга доро олон тоото мүрысөөнүүдтэ ябагдаа.
Дүү басаган, хүбүүдни мүн лэ энэ һоригшын һургаалда хүртэһэн юм.
Ехэл һайн һанаатай, һайхан сэдьхэлтэй хүн байгаа.
Дурасхаалайнь түрүүшын мүрысөөндэ хүрэжэ ерээд байхадаа, тон ехэ баяртай байнаб, - гэжэ Баргажан голдоо, мүн бүхы Буряадтаа мэдээжэ бүхэ барилдаашан, һоригшо Баатар Цыренов хэлэнэ.
Үнэхөөрөөшье тэды олон жэлэй туршада аймагай тамирай һургуули ударидахадаа, Чингис Заятуевичай хэһэн хэрэг хэмжэхээр бэшэ юм.
Үнгэргэгдэһэн мүрысөөнэй үедэ тэрэнэй үетэн нүхэдынь тамирайнгаа һургуулида нэрыень үгэбэл, зүб байха һэн гэжэ дурадхабад.
- Бидэ Чингистэй хара багаһаа һүүлшынь үдэр болотор хамта алхалжа ябаабди.
Нүхэрнай ехэл урагшаа хараатай, номгон даруу зантай хүн һэн даа.
Тамирай олон зүйлөөр адли тэгшэ бэеэ һоридог байгаа.
Хүтэлбэрилхы шадабаритай, олон зониие хойноо дахуулха бэлигтэй бэлэй.
Хүдэлжэ байһан һургуулидань нүхэрэймнай нэрыень үгэхэ бэлэй, - гэжэ һоригшын унаган нүхэд Очир Бухаевич Цыренов болон Станислав Линхоевич Дампилов хоёр хэлэнэд.
Багшын хүнгэн бэшэ ажалда бүхы наһаяа зорюулһан Чингис Заятуевич Эрдыниевэй хэһэн хэрэг, ажалынь хэтэдээ үлэхэл даа.
Автор: Булат БАДМАЕВФото: Булат Бадмаевай гэрэл зурагуудбарилдаагаар мүрысөөнБаргажанай аймаг  фото: Буряад Уласай Засагай газарай дурадхаһан зураг Жасын хүнгэлэлтэтэй урьһаламжын аргаар хүдөө ажахын эмхинүүд шэнэ оньһон түхеэрэлгэнүүдые худалдан абажа шадаһан байна.
Жэшээнь, үйлэдбэриеэ үргэдхэжэ шэнэлхэдэ, 70 хуби мүнгэн гүрэнэй талаһаа үгтэнэ, 10 хуби мүнгэ хүдөө ажалшад өөһэдөө оруулна, харин үлэгшэ 20 хубинь гаргашаяа тус жасын урьһаламжаар хаахада болоно.
Тэрэнэй хажуугаар худалдажа абаһан техникын түлөө гаргашалһан мүнгэнэйнгөө 50 хубииень бусааха аргатай.
Тиигэхын тула Ород Уласай Хүдөө ажахын яаманда мэдүүлгэ бариха хэрэгтэй.
Хүдөө ажахы эрхилдэг нютагаархиднай гүрэнэй талаһаа дэмжэлтэдэ хүртэхэеэ һанабал, энэ хаягаар хандажа, бүхы һонирхоһон асуудалнуудтаа харюу абаха аргатай: Улаан-Үдэ хото, Хахаловай гудамжа, 4 а  412-дохи таһалга.
Утаһан: 8 (902) 456-15-43.
Автор: Булат БАДМАЕВФото: Буряад Уласай Засагай газарай дурадхаһан зураг хүдөө ажахы хүгжөөлгэ  фото: Аркадий Батомункуевай гэрэл зураг Багаһаа һүбэлгэн хурса, һонюуша сэдьхэлтэй Арья хүбүүн тоонто нютагаа һайхашаадаг, Буряад оронойнгоо баян байгаалида, дэлхэйн эрдэни зэндэмэни болохо Байгалдаа шүтэдэг, һүзэглэдэг, тон ехээр омогорходог бэлэй.
Анхан Харландаа, удаань Хяагтада һуража гараад, аяар холын Москва зорижо, ВГИК-тэ һурахаяа ороһон юм.
Тэндэ Арья алдар суута киноартист Лев Наумович Свердлиндэ заалгаха зол хубитай байгаа.
Һонин гэхэдэ, бэлигтэй багшань урда үеын түрүүшын буряад артист Валерий Инкижиновэй пластикаар ябуулдаг хэшээлнүүдтэ һурадаг байһан юм.
Арья Дашиев хадаа ВГИК-тэ мэргэжэлтэ һуралсал гараһан Буряад ороноймнай анха түрүүшын кинорежиссёр болоо һэн.
Тэрэнэй удаа ВГИК-тэ режиссёрой курсануудые Александр Итыгилов, Барас Халзанов дүүргэһэн, харин Василий Соколов, Александр Дуринов гэгшэд операторай мэргэжэлтэй эндэ танилсаа.
ЭХИЛХЭҺЭЭ ЭРМЭЛЗЭЛ ЕХЭТЭЙ БЭЛЭЙВГИК дүүргэһэн режиссёр, сценари зохёогшо Арья Дашиев  1965 ондо нэрэ солотой суута кинорежиссёр М. Швейцерэй найруулһан “Время, вперёд” гэһэн фильмын (“Мосфильм”) ассистент болохо хуби заяатай байгаа бшуу.
Арья Цыренович литературна ажалда уран бэлигээ зорюулаа, сценаринуудһаа гадна шүлэгүүдые, рассказуудые, пьесэнүүдые бэшэдэг байгаа.
«Три солнца» («Гурбан наран») гэһэн ехэ томо бүтээлээ хэхын урда тээ А. Ц. Дашиев богони метражтай хоёр кино буулгаһан байна: сул губида ажалладаг гидрологууд тухай “Край моей судьбы” гэһэн фильм (“Монгол-кино”), тиихэдэ Каспиин далайда корабльтаяа шэнгэһэн загаһашад тухай “Бессоница” гэһэн фильм (“Казах-фильм”) үргэн экранда гаргаа.
Дипломно хүдэлмэрииень хараһан, үндэрөөр сэгнэһэн мэдээжэ кинорежиссёр, артист Владимир Басов иигэжэ тэмдэглээ һэн: “Эндэ шанга монтаж, сюжедээ шадамар бэрхээр харуулха онол арга, ритмын талаар зүбөөр зурагуудынь харуулха бэлиг, тиихэдэ томо-томо түсэбэй болон багаханшье үйлэнүүдые харуулһан буулгабаринуудынь нэгэл уг зорилгонуудтай.
Дашиевай хүдэлмэриинь зохёохы тала маанадые этигүүлжэ шадана, юуб гэхэдэ, искусствада түрүүшынгээ алхамуудые хэжэ байһан энэ хүмнай ехэ бэлиг талаантай, тэрэшэлэн юрын хүнүүдэй баатаршалгын зам, хүнгэн бэшэ ажабайдал зүбөөр харуулжа шадаа! ”«ГУРБАН НАРАН» ХАРАГШАД БУЯНТАЙ1977 оной февраль һарада “Три солнца” («Гурбан наран») гэһэн Совет фильм (“Мосфильм”) нара хараа.
“Гурбан наран» гэһэн фильм түрэл Эхэ орон, алдар нэрэ соло бэдэрээгүй, юрын ажабайдалтай, ажалтай зон, манай һайхан байгаали, ажалша хүнүүдэй баян сэдьхэл тухай хөөрэнэ бшуу.
Энэ фильмдэ «Ты сторона моя, цветущая» гэһэн гүн удхатай гоё дуу композитор Чингис Павлов зорюута бэшээ бэлэй.
Энэ дууниинь арад олондо мэдээжэ болонхой.
Юун тухай режиссёр фильм соогоо хөөрэхэеэ һананаб гэжэ ойлгоһон, малшадай ажал һайн мэдэхэ Шэтэһээ уг гарбалтай уран зохёолшо Виль Липатов энэ фильмын сценари бэшээ бэлэй”, - гэжэ түрүүшынгээ дүүрэн метражтай кинокартина тухайгаа Арья Дашиев дурсаа һэн.
Совет комедиин жанраар табигдаһан, хүдөө ажахын байдал харуулһан кинофильм соонь ажалша зоной абари зан, хуби заяан тодорхойлогдоно.
Гол рольнуудта мэдээжэ артистнууд Содном Будожапов (Жалсан), ВСГИК-тэ гримм заадаг багша Намсалма Шагдарова (Хандын эжы), Майдари Жапхандаев (хүбүүниинь), Буда Вампилов (колхозой түрүүлэгшэ Галдан Санжиевич), Михаил Елбонов (колхозой жолоошон), Марта Зориктуева болон бусад наадана.
Залуушуулай рольнуудые ВСГИК-тэ һуража байһан оюутад Любовь Бурдуковская (Ханда), Арья Дагбаев (Доржо) гэгшэд гүйсэдхэһэн байна.
Совет киногой суута киноартистнууд Юрий Соломин, Борис Щербаков, Любовь Германова, Валентина Гришкина эндэ наадахаар уригдаа.
Фильм соогоо уран һайханай, түүхын болон хизаар шэнжэлэлгын талаар үнэтэ баялигуудые харуулһан кадрнуудые хэрэглэжэ шадаа.
Суута артистнууд Л. Сахьянова, П. Абашеев гэгшэдэй хабаадалгатай “Агуу Гоохон Ангар дүүхэй” гэһэн баледһээ хэһэгүүд, 70-аад онуудай Буряадай ниислэл хото, хони хайшалалга, хонишодой юрын ажаһуудал үргэнөөр харуулагдана.
Дайнай һүүлээрхи үеынхидэй эрхэ сүлөөтэ байдал, баяр, жаргалта ажаһуудал, Буряадаймнай үргэн тала дайда хаража баясахаар, гэртэхинэйнгээ урда үхибүүдэй ехэ харюусалгатай, бэелүүлхэ ехэ үүргэтэй байһан тухай кинофильм хөөрэнэ.
Гурбан нара  харахадаа, бурхандаа мүргэжэ, буянтай, зол жаргалтай байха гэжэ урданай зон хэлсэдэг байгаа.
Дайн дажаргүй сагта байһан манай үеынхид, мүн бидэшье гурбан нара (наранай хиртэлгын үедэ) баһал хараһан байнабди.
УРШАГТА ЯБАДАЛНУУДТАЙ, ТҮҮХЫН УДХАТАЙФильмүүдые Арья Цыренович “Мосфильмын” киностудида буулгаһан байна.
“Крик тишины” гэһэн детективнэ жанраар 1981 ондо табиһан фильм  хадаа Буряадай суута уран зохёолшо Исай Калашниковай “Расследование” гэһэн туужын удхаар найруулагдаа.
1982 оной июнь һарада тус фильмын премьерэ болоо.
Үргэлжэлынь хожом гарахаБэлигма ОрбодоеваФото: Аркадий Батомункуевай гэрэл зурагАрья Дашиевкино Ойн баярта дашарамдуулан.
«Олонхо дайдын хүгжэм» гэжэ нэрлэгдэһэн үдэшэдэ Буряадаймнай ажаһуугшад сэдьхэлээ амаруулжа, жэгүүртэ хүгжэмэй долгиндо зүрхэеэ хүдэлгэжэ бусаһан байна.
Ашагта малтамалаар баян, алташа, мүнгэшэ дархашуулаараа холуур суурхаһан Олонхо нютагай хүндэтэй айлшад Буряад Уластамнай хэдэн үдэрэй туршада тоглолто үгэжэ, арадайнгаа хүгжэмтэй танилсуулаа.
Үдэшын эхиндэ Саха (Яхад) арадай бөө мүргэлэй заншал сахин, зүжэглэмэл наада харуулбад.
Бөөгэй хубсаһа үмдэһэн зүжэгшэн ая ганга анхилуулжа, хэс хэнгэргэ наяруулжа, мүргэлэй хэһэг харуулба, Кыыл Уолын  нэрэмжэтэ үндэһэтэнэй оркестр арадайнгаа хүгжэм аянгатуулба.
Ойн баярнуудта зорюулагдаһан баярай үдэшэ иигэжэ эхиеэ абаһан байна.
Хүгжэмшэдэй энэ бүлгэм Буряад Улас анха түрүүшынхиеэ гастролёор хүрэжэ ерэбэ.
Арадайнгаа аялга дуунуудтай Буряадай ажаһуугшадые аяар 30 гаран хүгжэмшэд танилсуулаа.
Яхадай Үндэһэтэнэй мэргэжэлтэ оркестрэй хүгжэмшэдэй Улаан-Үдын тайзан дээрэ наадахадань, тэдэнэй зүрхэ сэдьхэл хүлгөөд абаһан байна.
Ушарынь гэхэдэ, тэдэнэр 35  жэлэй саада тээ мэргэжэлтэ хүгжэмшэн болохо зорилготойгоор ВСГИК-тэ оюутад боложо ороһон байна.
Залуу наһанайнгаа согтой хаһа үнгэргэһэн хото тэдэниие дулааханаар угтан абаба.
Түрэл болоһон Улаан-Үдэ хотымнай хүндэтэ ажаһуугшад!
Буряад Уласай 100 жэлэй ойн баяртай манай бүлгэмэй байгуулагдаһаар 30 жэлынь тудалдаба.
Бидэ Буряад Уласай соёлой сайд Соёлма Дагаеватай, Үндэһэтэнэй дуу хатарай «Байгал» театрай захирал Дандар Бадлуевтай нягта холбоо барин ажаллаһанай ашаар энэ гастроль үнгэргэжэ байнабди.
Ашата багшанарайнгаа хүндэлэлдэ һуралсалайнгаа түрэл гуламтада уулзалга үнгэргөөбди.
Хүгжэм дуунда дуратай ябагты!
Хүгжэм гээшэ хэтэдээ мүнхэ.
Хүгжэмдэ үндэһэ яһатан гэжэ илгаа байхагүй, - гэжэ Саха (Яхадай) Үндэһэтэнэй хатарай театрай оркестрэй дирижёр, хүтэлбэрилэгшэ Николай Петров хэлэбэ.
Угтан абабаХүгжэм дуунда дуратай зон энэ үдэшэ танхимаар дүүрэн сугларжа, зүжэгшэдэй аялгата дуунуудаа хангюурдахадань, нэрьемэ альга ташалгаар угтажа байгаа.
- Хоёр можын Засагай газарнуудай, Соёлой яамануудай ябуулһан ажалай дүн боложо, Үндэһэтэнэй инструментнүүдэй оркестр манай нютаг айлшалба.
Ажаһуугшадтамнай арадайнгаа хүгжэм дуу ханхинуулжа бэлэглэһэндэтнай баяраа мэдүүлнэбди.
Соёлой дээдэ һургуулида наһанайнгаа мэргэжэл шудалхадатнай, эрдэм мэдэсэ олгоһон багшанартаа һайниие хүргэжэ ябаһан таанад бэрхэнүүд гээшэт.
Эрхилжэ байһан ажалтнай бүри эршэтэйгээр ябаг.
Бүхы буряад арадай зүгһөө баяр баясхаланиие хүргэжэ, алда хадагаар золгоноб, - гэжэ соёлой сайд Соёлма Дагаева хэлээд, баглаа сэсэгүүдые болон бэлэгүүдые айлшадтаа бариба.
Тайзан дээрэ хамтаТоглолтын гайхал гэхэдэ, Буряадайшье, Яхадайшье Үндэһэтэнэй хүгжэмтэ оркестрнүүд тайзан дээрэ хамта гаража наадаба.
Яхад Уласай арадай зүжэгшэн Григорий Петров аргагүй гоёор  Цыденжаб Жимбиевэй үгэ дээрэ Сергей Манжигеевэй бэшэһэн «Шамхандаа» гэжэ дуу гүйсэдхэбэ.
Һайхан сэбэр хоолойгоороо Григорий Петровой дуулахадань, буряад лэ хүн аянгатуулжа байна гэжэ һанахаар байба.
Харин харюудань манай «Байгал» театрай Чимит Санжимитупов яхад хэлэн дээрэ дуулахадань, тоглолтодо ерэһэн айлшад дулааханаар тэрэниие угтан абаба.
Хүн бүхэндэ угаа дүтэхэнөөр һанагдадаг Гунга Чимитов Анатолий Андреев хоёрой зохёоһон «Эжы» гэжэ дуу Буряадаймнай түрүү дуушадай нэгэн Бүтидэй Дондок-Сэрэн айлшаар ерэһэн оркестрэй аялга доро аргагүй һайханаар дуулажа, олоной зүрхыень хүдэлгэһэн байха.
Үнэхөөрөөшье, хүгжэм дуун гээшэ хэтын хэтэдэ мүнхэ лэ!
Ямаршье арад түмэн, үндэһэ яһатан аялга дуунай аргаар сэдьхэлээрээ амаржа, һайхан мэдэрэлдэ абтадаг.
Тиимэһээ хоёр уласай хүгжэмшэд бэе бэедээ айлшалжа, арад зоноо хужарлуулжа байхань болтогой!
Автор: Булат БАДМАЕВФото: Буряад Уласай соёлой яаманай сайтһаатоглолто Заншалта ёһоороо Улаан-Үдэ хотын эрхим тамиршад хэдэн шэглэлээр элирүүлэгдээ.
Уласхоорондын хэмжээнэй тэмсээнүүдтэ ехэнхинь хабаадаашьегүй һаа, тон амжалтатайгаар бусад мүрысөөнүүдтэ оролсоо гээд хэлэлтэй.
Олимпиин наадануудай спортын зүйлнүүдээр эрхим тамиршанай нэрэ зэргэдэ һур харбаашан Эрдэм Цыдыпов хүртөө.
2022 оной февраль һарада тэрэ Ородой суглуулагдамал командын бүридэлдэ оруулагдажа, Европын чемпионадта хабаадажа үрдеэ.
Тэндэ БГСХА-гай оюутан Эрдэм Цыдыпов шалгараа һэн.
Мүн бусад бүхэроссиин тэмсээнүүдтэ тэрэ һайн дүнгүүдые харуулжа, табан эрхим һур харбаашадай тоодо оролсоһон байна.
Виктория Будаева, Инна  Степанова болон Сергей Шенхоров гэгшэд тамирай энэ зүйлөөр мүн лэ эрхимүүд гэжэ нэрлэгдээ.
Эхэнэрнүүдэй дунда Ородой чемпионадта шалгарһан “Номто” гэһэн спортын клубай гэшүүн Людмила  Воронцовагай түрүүшүүлэй тоодо ороһониинь гайхалгүй.
Эрэмдэг бэетэй һур харбаашад Татьяна Андриевская, Баир Шигаев, Александр Гомбожапов гэгшэд дэлхэйн чемпионадта ялас гэмэ амжалтануудые туйлаһан байна.
Татьяна тэрэ мүрысөөндэ хубиин тоосоондо алтан медаль абаа һэн.
Энэнь сэнтэй гэжэ хэлэмээр.
Тиимэһээ Татьяна Андриевская эрхим тамиршан гэжэ нэрлэгдээ.
- 2016 онһоо хойшо жэл бүри эрхимүүдэй тоодо ороһондоо баяртайб.
Теэд  түрүү һуурида анха түрүүшынхиеэ гарааб.
Мүнөө жэл дэлхэйн чемпионадта ошожо, бэеэ туршажа, Ород гүрэнэй, Буряадай тамиршад хүсэ шадалтай байна гэжэ харуулаабди, - гэжэ Татьяна Андриевская мэдүүлнэ.
Олимпиин наадануудай бүридэлдэ ородоггүй спортын зүйлнүүдээр эрхим тамиршад һүүлшын үдэрнүүдтэ элирүүлэгдээ.
Юуб гэхэдэ, тхэквондогоор (ИТФ) дэлхэйн Кубогта хүртэхын түлөө мүрысөөн декабрь һарада эмхидхэгдээ.
Тэндэ хоёр алтан, нэгэ мүнгэн медальнуудые абаһан Александр Бодров эрхимлээ.
Үшөө нэгэ тхэквондист Ангелина Пищалкина, шатаршан Жамсаран Цыдыпов, универсальна тулалдаагаар дэлхэйн чемпионадта шангай һууринуудые эзэлһэн Виталий Ананин болон Виктор Бадмаев гэгшэд түрүүшүүлэй тоодо ороо.
Доржи Банзаровай нэрэмжэтэ БГУ-гай волейболоор эрэшүүлэй суглуулагдамал команда, 2007 оной хүбүүдэй баскетболой команда спортын наадануудта шалгараа.
Үндэр наһатай тамиршадай дунда 59-дэхи гимназиин физкультурын багша Должин-Жаб Цыдыпылова эрхим гэжэ нэрлэгдээ.
Тэрэ санаар урилдаанай, хүнгэн атлетикээр мүрысөөнүүдтэ һайн дүнгүүдые 2022 ондо харуулһан байна.
Энэ заншалта болоһон хэмжээ ябуулга 24-дэхи жэлээ үнгэргэгдөө гээд хэлэлтэй.
Автор: Борис БАЛДАНОВФото: Буряадай Һур харбалгын федерациин зураг тамиршад   фото: Буряадай Һур харбалгын федерациин гэрэл зураг Блочно түхэлэй номо һуршаар харбалгада Александр Калгин анха түрүүшынхиеэ Ородой чемпионой нэрэ зэргэдэ хүртөө.
Үбэр Байгалай хизаарай нэрэ солотой Александр Дамбаевые финалда шүүжэ гараа.
Эхэнэрнүүдэй дунда Буряадай хоёр түлөөлэгшэд финалда харбаа.
Олимпиин наадануудай шангай һуури эзэлэгшэ Инна Степанова дахинаа чемпион боложо тодороо.
Виктория Харитонова мүнгэн медаляар шагнагдаа.
Сергей Цыренов 3-дахи һуури эзэлээ.
Буряадһаа уг гарбалтай үшөө хоёр тамиршан шангай һууринуудта гараа.
Московско можын түлөө харбадаг Содемидэ Батусыжень хубиин тоосоондо 3-дахи һуурида гараа.
Москвагай Алдар Цыбикжапов командна болон хубиин тоосоонуудта хоёр мүнгэн медаль абаа.
Орёл хотодо мүнөөдэр, январиин 25-да, Ородой Кубогта хүртэхын түлөө мүрысөөн эхиеэ абахань.
Удаань талмай дээрэ залуушуул болон эдиршүүл харбахаяа гараха юм.
Һур харбалгын һайндэр уласхоорондын тэмсээнүүдээр түгэсэхэ.
Фото: Буряадай Һур харбалгын федерациин гэрэл зураг   фото: "Буряад Үнэнэй" архивһаа Уулзалгын дүнгөөр эдэ һууринуудта гар утаһаар холбоо бариха станцинуудые бодхоохо талмайнууд элирүүлэгдэбэ.
2022 ондо 100-500  ажаһуугшадтай нютагуудые гар утаһанай холбоотой болгохо талаар «Устранение цифрового неравенства» гэһэн түсэлэй 2-дохи шата бэелүүлэгдээ һэн.
Тиин 2023 ондо  Россиин 1800 нютагуудта   иимэ станцинууд тодхогдохо юм.
Түсэлэй шугамаар үнгэргэгдэһэн хэмжээ ябуулгануудай дүнгөөр Хара-Хужир, Хурга нютагуудай ажаһуугшад интернедтэй болохонь гээшэ.
“Аха” сонинһоо абтабаФото: "Буряад Үнэнэй" архивһааАхын аймаг   фото: Из архива Владимира Невелова Доска позораУ проходной машзавода стоял огромный стенд и на нём фотография мужчины, закрывшего лицо ладонями.
А рядом уже открытое лицо, ФИО, из какого цеха и подпись: «Он попал в вытрезвитель! »
Такие доски позора стояли и у других предприятий.
Сигнал о попадании в «трезвак» тут же поступал на место работы или учёбы и мог иметь самые серьёзные последствия.
Вплоть до исключения с места учебы, лишения премий и даже увольнения с работы.
На партийной и комсомольской карьере однозначно можно было ставить крест.
Работа вытрезвителей строилась по отдельному приказу МВД СССР, где всё было расписано: должностные обязанности, штат сотрудников, перечень лекарств и прочее.
В учреждении было 17 сотрудников, начальник, дежурные, их помощники, инструктор по политико-воспитательной работе, фельдшера, бухгалтер и уборщицы.
Фельдшера не были сотрудниками МВД, но им хорошо платили.
Их было четыре человека.
У каждого вытрезвителя было три машины, на которых посменно выезжали экипажи.
Водитель и два милиционера-подборщика.
Загорский медвытрезвитель был на самоокупаемости, жил за счёт штрафов с клиентов (10 – 25 руб.
На эти деньги покупалась форма, машины, бензин, запчасти, выплачивались отпускные и прочее.
Какую-то шефскую помощь оказывал завод.
По злачным местамМашины с надписью на будке «Спецмедслужба» ездили по определённым местам, где концентрировались выпивающие: во дворах, в пивных, гастрономы, клубы, парки, скверы и обязательно по набережной – вдоль Уды и Селенги.
Там, в тени кустов, с пивом, бормотухой, портвейном и нехитрой закуской проводили время любители общения с выпивкой.
Конечно, «Укырка» на Шмидта, и старая «Укырка» около Горсада, любимая шоферами «Пиво, позы и бабьи слёзы».
В 50-х страждущие опохмелиться бежали к гостинице  «Байкал», где со стороны ул. Коммунистическая, в цокольном этаже была рюмочная.
Там разливали водку, и народ поправлял голову уже с 7 утра.
В Загорске злачное место было около бани и пивной напротив.
На Стеколке нетрезвая публика концентрировалась в центре посёлка около гастронома «Забайкалец» и двух пивных неподалеку, одна - в подвале, другая - в павильоне.
Обильный урожай собирали милиционеры-подборщики после получки на предприятиях и обязательно на больших праздниках.
Особенно летом на Сурхарбане, когда вся опушка леса около ипподрома превращалась в один большой разгульный пикник.
На траве - со скатертями, снедью и песнями!
Трезвость – образ жизни!
Официальная мотивировка задержанного: оскорбление «общественной нравственности» своим непотребным видом и вызывающим поведением!
А оскорбить общественность мог всякий, несмотря на звания и регалии.
Однажды в вытрезвитель попал директор одного из крупных улан-удэнских предприятий.
Скандал был неимоверный!
За ним приехал сын, оплатил штраф и увёз.
Но директор заявил, что у него, якобы, вытащили деньги при обыске.
Дело было уже в лихие 90-е и в ходу были видеокамеры, на которую и сняли весь процесс.
Оговор директора не прошёл.
Но репутацию себе он подпортил изрядно.
Где деньги, брат?
Собрать клиентов было одно, а взыскать деньги - другое.
Клиентов можно было держать до определённого времени и потом нужно было отпускать.
Чтобы выйти побыстрее, клиенты звонили домой, друзьям.
А некоторых развозили по домам с тем, чтобы жены побыстрее оплатили пребывание.
С некоторых и вовсе нечего было взять, и таких отпускали восвояси.
В 90-е, когда заводы и фабрики встали, а люди остались без работы и денег, бюджет вытрезвителей резко обвалился.
Взыскивали всего 20-30% штрафов.
В 2000-м году все вытрезвители по стране были закрыты.
В роли спасателей Была ли польза от них?
Безусловно, была.
Медвытрезвители спасли тысячи людей от смерти от переохлаждения, грабежа и насилия.
Обычно, пьяные «вырубались» на скамейках в парках и остановках, сидя на каком-нибудь крылечке.
В первую очередь их нещадно оттирали снегом.
«К нам приходили с благодарностью жёны, матери и сами клиенты, - вспоминает Владимир Невелов, бывший начальник Железнодорожного вытрезвителя.
– С кем не бывает?
Был такой случай.
К нам попали два подвыпивших студента.
Фельдшер сделала замер, уровень опьянения (алкоголь в крови) был в норме и их отпустили.
А они на радостях взяли ещё и догнались по полной.
Заблудились и уснули на улице.
Был мороз, они и замёрзли.
Когда их подняли, нашли бумажку, что их отпустили из медвытрезвителя.
И нас в прокуратуру.
Почему?
Как?
Но всё выяснили, как было на самом деле.
А вот сам я не пью, и вся моя родня тоже, кроме одного племянника, не пьёт.
Наша бабушка сделала всем нам «отворот»! »Легендарный ЛТПСледующей ступенью в «карьере» постоянных клиентов медвытрезвителя было попадание в ЛТП.
Лечебно-трудовой профилакторий (ЛТП) находился на Грязнухе, в местности за посёлком Восточный.
Туда со всей Бурятии собирали пьяниц и алкоголиков, тех, кто согласно постановлению Верховного Совета СССР «злостно уклонялся от лечения и продолжал вести антисоциальный образ жизни, нарушая общественный порядок».
Участковый милиционер собирал документы на выпивох, обычно бывших и семейными скандалистами - «кухонными боксерами».
Учитывалось поведение человека в семье, на работе, отношения с соседями и прочее.
У опытных участковых была своя сеть информаторов.
Документы на основании заявления от родственников или автоматически после шести «ходок» в вытрезвитель направлялись в суд, который и решал, что делать с пропойцей.
Оставить дома, допустим, если за него ходатайствует трудовой коллектив или всё же отправить на изоляцию и принудительное лечение от алкогольной зависимости.
Обычно на срок от шести месяцев до двух лет.
Таких штрафников в ЛТП было больше тысячи человек, объединенных в 7 отрядов.
По внешнему периметру тянулся забор с колючей проволокой, на вышках - солдаты внутренних войск.
На работу ходили в робах, выдавались верхонки и сапоги, во внерабочее время – х/б лагерного образца.
Суточный паёк был лучше, чем на зоне, но всё равно, это было не домашнее питание.
Инструктор политчасти проводил в клубе собрания с ними, беседы, конкурсы и викторины.
В качестве призов выдавали сигареты и папиросы: «Прима», «Прибой», «Опал», «Феникс» и прочее.
Рецепт леченияЗаведение называлось лечебно-трудовым профилакторием, но было в ведении МВД, вместе с тюрьмами, колониями и следственными изоляторами.
Довольно логично, поскольку идея внедрения ЛТП разрабатывалась в рамках мер по борьбе с преступностью.
Однако условия были не санаторными.
После карантина и обследования алкоголику выдавали большие дозы препарата «Антабус», анальгин и валериану.
Кололи препараты, вызывающие отвращение к спиртному.
С согласия пьяницы вшивали ему так называемые «торпеды» с предупреждением: «Выпьешь – помрёшь!
Но в основном это были «пустышки» (пустые капсулы), «заряженные» «торпеды» ставили только хроническим алкоголикам.
Впрочем, от «торпед» никто не умирал.
В основном лечили на кирпичном заводе, где жар раскалённых печей и исключительно ручной труд были главным лекарством от любви к спиртному.
И довольно эффективным, до 20 процентов сидельцев больше не возвращались, во многом из-за страха перед каторжным трудом.
Ну, а многие «лечились» снова и снова.
В целом лечение в ЛТП не достигало требуемого эффекта, поскольку было принудительным.
Однако была польза в плане снижения преступности, для экономики и польза для здоровья самих алкоголиков.
Ну и, конечно, пока какой-нибудь «Ванька забулдыга» был в ЛТП, его жена, дети и соседи успевали отдохнуть…Автор: Александр МАХАЧКЕЕВФото: Из архива Владимира НевеловаВытрезвитель Буряадай хүдөө ажахын яаман байгша ондо тарилгын газарнуудые үргэдхэхэ, гүрэн дотор үйлэдбэрилэгдэһэн үтэгжүүлгын хэрэгсэлнүүдые худалдан абаха түсэбтэй.
Үндэһэн түсэлнүүднай ажаллаһаар.
Можо нютагуудта туһаламжа үзүүлхэ хэрэгтэй гэжэ һаяхана үнгэргэгдэһэн хуралдаанда Юрэнхылэгшэ Владимир Путин тэмдэглэһэн байна.
Буряад орондо дүрбэдэхи жэлээ «Агростартап» гэһэн түсэл амжалтатай хүдэлнэ.
Эдеэ хоол үйлэдбэрилдэг эмхинүүдтэ нэмэлтэ туһаламжа үзүүлхэеэ оролдохобди, - гэжэ Буряадай хүдөө ажахын сайд Галсан Дареев хэлэнэ.
Орооһото ургамалнуудые тариха газарнуудаа 2-3 хубяар ехэ болгохо, хартаабха болон бусад ургамалнуудай тарилгые 7-10 хубяар дээшэлүүлхэ түсэб табигданхай.
Таряашад бэлдэлгэеэ эхилэнхэй.
Урда жэлнүүдтэ орходоо улам ехээр ургамал тариха ёһотойбди.
Энээндэ хэрэгтэй бүхы юумэн манда бии.
Нёдондо һайн ургаса хуряажа абаабди, тиимэһээ үрэһэнэй талаар дутагдал үгы, - гэжэ Галсан Дареев дуулгана.
Овощ ургуулдаг хүдөөгэй эмхинүүд мүн лэ хэрэгтэй үрэһэеэ нөөсэлһэн байнад.
Автор: Булат БАДМАЕВФото: PixabayБуряад Уластаряа тарилгахабарай ажалхүдөө ажахы  Дуунуудынь - талын нүүдэлшэдэй баяр жаргал ба уйдхар гашуудал шэнгээhэн, уулын үндэрhɵɵ харьялан урдаhан мүрэнэй сууряатай, талын уудамда жэргэhэн шубуухайн абяатай, нарин мэдэрэлэй угалзатай, алтан үлгы тоонтынгоо хэшэгэй дээжээр сүршэhэн аялганууд…
Бадма-Ханда Аюшеева «Шэнэ одон – 2021» гэhэн Бүхэроссиин конкурсдо «ялас» гэмэ илалтатайгаар хабаадажа, жюриин болон олон сая харагшадай үндэр сэгнэлтэдэ хүртэhэн.
Тэрэнэй дүнгɵɵр элитэ хүгжэм зохёогшо Максим Дунаевский иигэжэ хэлэhэн байна;- Бадма-Хандын зэргын дэлхэйн хэмжээнэй оюун бэлигтэй дуушад манай эстрадада хүдэлдэггүйнь ехэл шаналалтай.
Буряад Уласай габьяата ба арадай артист, гүрэнэй үндэhэтэнэй дуу ба хатарай «Байгал» театрай гол дуушан Бадма-Ханда Аюшеева үшɵɵ урагшатай олзын хэрэг эрхилэгшэ ба залуу эжы болонхой.
Иимэ үндэр зэргэтэй ба туйлай ехэ харюусалгатай үүргэ хэрэгүүдые бултыень даагаад, эрхимээр ябуулhан дууша эхэнэр олоной hонирхол татадаг.
Алдар суута дуушантай сурбалжалагша Баярма Баторова хɵɵрэлдэжэ, асуудалнуудые табиhан байна:- Бадма-Ханда, үнгэрhэн 2022 ониие ямар hанал бодолтойгоор үдэшэжэ байнабта?
- Yнгэрэгшэ жэлдэ минии хуби заяанда hайн хубилалтанууд болоо.
Майдари нэрэтэй хүбүүтэй болоhондоо жаргалтайб.
Yшɵɵ бууза үйлэдбэрилгын цех нээжэ, ɵɵрын олзын хэрэг нээжэ хүдэлнэб.
Yнгэрhэн жэлнүүдтэ хэды ехэ бэрхэшээлнүүдтэй ушаралдаашье hаа, ямаршье сагта хододоо hайниие hанаад, этигэл найдалтайгаар урагшаа дабшахые оролдогшоб.
Ковидоор хүндɵɵр үбшэлhэнэй удаа эдэгээд, үшɵɵ hайнаар дууладаг болооб!
40% уушханай гэмтэлтэй больницада хэбтэхэдээ, одоол наhанайнгаа эсэстэ хүрɵɵб гэжэ hанаа бэлэйб.
Теэд эмшэдэй оролдолгын хүсɵɵр эдэгэжэ, хүл дээрээ бодохо хуби заяатай байгааб.
Yхэлэй hабарhаа мултархадаа, ами наhандаа тусхай ондоогоор сэгнэн хандадаг болооб.
Ёhото «хоёрдохи амин» нээгдэжэ, би бүри урма баяртайгаар дуунуудаа гүйсэдхэдэг болооб.
Мүнɵɵ хэдышье хүндэ байдалай тогтоод байгаа hаа, бидэ hанал бодолоороо, зүрхэ сэдьхэлээрээ сүхэржэ доройтохо ёhогүйбди.
Засаг түрые, бусад зониие гэмнэхэ, харааха хэрэггүй.
Байhан гүрэнɵɵ, улад зоноо муушалдаг хүнэй байдал улам муудадаг.
Би, жэшээнь, ɵɵрынгɵɵ муугаар ковидоор үбдɵɵб гэжэ тоолодогби.
Халдабарита үбшэнhɵɵ hэргылэмжын талаар хэмжээнүүдтэ хайша хэрэгээр хандажа, болгоомжогүй ябаhан ушарһаа нэрбэгдээб.
Тиигээд мүнгэнэй дуталдабал, захилаар буряад хубсаhа оёжо, бууза хээд худалдажа, хүндэ байдалhаа гараха аргатайб.
-  Тэрэ ушараар буузын үйлэдбэри эрхилээ гүт?
- Тиигээ.
Пандемиин үедэ концертнүүд, гастрольнууд тогтоогдожо, минии салин унажа, бага болоод, арга боломжонуудни хизаарлагдаа ааб даа.
Тиимэhээ ёhото үндэhэн заншалта рецептээр ɵɵрын нэрэтэ буузануудые үйлэдбэрилгын хэрэг эрхилхэ гэжэ шиидэhэн байнаб.
Эгээл эрхим шанарай мяхаар, ёhо журамаарнь элдэhэн hайн талхаар амтатай ба жэншэдгүй гоё түхэлэй буузанууд наймаанда дурадхагдажа, Буряад Уласай бренд болохо бүхы арга боломжотой.
Мяханай хажуугаар овощоор хэhэн буузанууд олондо hайшаагдадаг.
Худалдажа абагшадай тоо олошоржо, ажал хэрэгнай улам эршэмтэйгээр ябуулагдана.
Мүнɵɵ дээрээ цех соо арбаад ажалшад хүдэлнэ.
- Та ехэ амжалтатайгаар оло дахин Америкээр гастрольдо ябаhан байнат.
- Америкын харагшад гүнзэгыгɵɵр hонирхон анхаржа, сэдьхэлээ хүдэлгэн шагнадаг.
Дуунай үгэнүүдые ойлгохогүйшье hаа, хүгжэм аялгаhаань уярдаг.
Би хари гүрэнүүдээр ябахадаа, дуунайнгаа эхиндэ удха шанар тухайнь, ямар түүхэтэ ушартай холбоотойень г. м. ойлгуулан хɵɵрэдэг заншалтайб.
- Та Америкын Нью-Йорк хотын Карнеги-холл гэжэ хүгжэмэй түбэй тусхай урилгаар ошожо, дэлхэйн эгээл суутай үндэр тайзан дээрэ  үндэhэн буряад дуунуудаа гүйсэдхэжэ омогорхуулаат.
- Карнеги -холлдо бүхы юумэниинь онсо ондоо тусхай шэнжэ шанартай: үзэгдɵɵгүй оньhото аппаратураhаа эхилээд, гримёрно таhагуудынь, эд барааниинь г. м.
Тайзан руу ошожо ябахада, хаа- хаанагүй элдэб эдеэ хоолоор билтарhан фуршедэй шэрээнүүд зогсодог.
Дүтэлɵɵд, дуратай хоолоо барихада болохо.
Урид наада харуулха артист бүхэнhɵɵ  ямар эдеэндэ дуратай тухайнь hурагшалжа мэдэдэг гуримтай.
Yшɵɵ минии хажууда ямаршье сагта туhаламжа үзүүлхээр бэлэн тусхай түлɵɵлэгшэ дахажа ябадаг байгаа.
Тиимэ үзэсхэлэнтэ газарта буряад дуунуудаа гүйсэдхэhэндɵɵ, хуби заяандаа баяртайб.
Тус ушар минии багшанарай, нүхэдэй, бүхы  арад зоной, тоонто нютагай  туhаламжа дэмжэлтээр бэелүүлэгдээ ха юм даа!
- Таниие Америкын Нью-Йорк, Лос-Анджелес, Майами болон үшɵɵ олон хотонуудта баяртайгаар угтадаг байгаа.
Та тиишээ байраар зɵɵжэ ошохо хүсэл үгы гүт?
- Огто үгы!
Росси ба Буряад Улас – минии хоёрдохи Эхэ орон.
Элинсэгүүдни мүнɵɵнэй Үбэр Байгалай хизаарай Адуун шулуун нютагhаа ба Мухар-Шэбэрэй аймагhаа гарбалтай.
Минии хүгшэн аба хододоо наранай ородог зүг руу хараад, эрхиеэ татажа hуудаг hэн.
Нэгэтэ харахадамни, маани уншахын хажуугаар абяагүйгɵɵр бархирhан мэтээр үзэгдɵɵ бэлэй…
Һүүлдэ ойлгоходомни, хайрата хүгшэн абамнай түрэhэн тоонто Буряад орон руугаа хараад, бурхандаа зальбардаг байгаа.
Гарбалаймни үндэhэн эндэ hууритай.
Би эндэхи нютаг зоной үргэмжɵɵр дуушан боложо мүндэлhэн золтой заяатайб.
Тиигээд хүнүүдэй Эхэ ороноо шоо үзэжэ муушалхада, дураа гутадагби.
Ядуу тулюур байдалтай гуйраншад бэшэ, харин гүрэнэй хүсɵɵр миинтэ дээдэ hургуулинуудые түгэсхэhэн, hайн байра байдалтай, эрдэмтэй мэргэжэлтэдэй хододоо  голхорон гомдожо, засаг түрые хараахада, яашье ойлгодоггүйб.
Жэшээнь, хүндэ хүшэр түүхэтэй Хитадай ажаhуугшад ямаршье сагта Эхэ ороноо магтадаг, омогорходог заншалтай.
Тэндэ газар нютагаа муушалhан хүн түрэhэн эхэеэ, гэр бүлэеэ доромжолhонтой адли гэжэ тоологдодог.
- Бүхэроссиин «Шэнэ одон» конкурсдо ямар hанал бодол, мэдэрэлтэйгээр хабаадаа hэмта?
- Ехээр сэдьхэлээ хүдэлгɵɵ ба омогорхоошье бэлэйб.
Муу дүнгүүдые харуулбални, нам тухай бэшэ, харин бүхы Буряад Улас тухай муугаар хɵɵрэлдэхэ.
Тиимэhээ бүхы арад зоной урда айхабтар ехэ харюусалгатайб гэжэ мэдэрээ hэмби.
- Дуу ба хатарай «Байгал» театрай гол дуушанай үүргэнүүд мүн лэ тусхай шанга харюусалгатай.
Ямар хүсэл зорилгонуудые табижа хүдэлдэг гээшэбта?
- Манай театрай артистнар энэ хүндэ сагта улад зоной зүрхэ сэдьхэлдэ урма баяр түрүүлжэ, зол жаргал бадарааха гэжэ оролдодогбди.
Зохёохы ажалнай мүнɵɵнэй сагhаа таhарангүй, залуушуулдашье, аха захатандашье hонирхолтой байха ёһотой.
Залуушуул электронно хүгжэмдэ, «Тик -Ток» маягай тренднүүдтэ дуратай, манай олон артистнар эдэ бүгэдые эрхимээр гүйсэдхэжэ hураhан.
Харин минии  арадай дуунууд мүнɵɵнэй хүгжэмэй элдэб олон шэглэлнүүдтэй таарадаг.
- Танай түшэг тулгатнай болохо гэр бүлэ тухайгаа хɵɵрыт.
- Хамаг минии туйлалтанууд нэн түрүүн эхэ эсэгын аша туhаар бэелүүлэгдэнэ.
Мүнɵɵ  6 hаратай Майдари хүбүүемни абалсажа, бүхы ажал хэрэгүүдтэмни туhаламжа үзүүлдэг.
Дамдинай Дарима нэрэтэй эжымни буряад хубсаhа оёдог, Улаан-Yдын Үндэhэтэнэй номой санда хуушан монгол хэлэ бэшэгэй хэшээлнүүдые үнгэргэдэг юм.
Шэнэхээндээ hургуулиин багшаар хүдэлhэн намтартай.
Зарим ушарнуудта эжытэеэ суг хамта дуунуудай үгэнүүдые найруулжа бэшэдэгбди.
Уяна басагамни Москва хотын И. М. Губкинай нэрэмжэтэ нефть ба газай университедтэ hурадаг ба тэндээ мэргэжэлтэнээр хүдэлдэг.
- Һайнта даа, баярые хүргэнэб!
Гэр бүлэдэтнай амжалта хүсэнэб!
Автор: Баярма БАТОРОВАФото: Гэр бүлын архивһааБадма-Ханда Аюшеева  фото: Анна ОГОРОДНИК Ноябриин 28, гарагай 2, буряад-монгол литээр шэнын 5.
Бальжиниматай (Согто) үдэр амидын ба нүгшэһэнэй ямаршье үйлэдэ һайн.
Энэ үдэр Синпүн гэхэ мэтэ газарай бусад эзэдэй байбашье гү, али үгышье һаань, согто хутаг, буян болохо.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ; эм найруулхада, эмнэлгэ эхилхэдэ, угаалга хүүлэхэдэ, һайн үдэр.
Түрэл гаралнуудтаяа найрлахагүй.
Энэ үдэр харгыда гарахада, баруун зүг руу муу, бусад зүг руу - гэмгүй.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – эд бараан элбэгжэхэ.
Ноябриин 29, гарагай 3, буряад-монгол литээр шэнын 6.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Шухала хэрэгүүдые, илангаяа эмнэлгэ эхилхэгүй.
Энэ үдэр харгыда гарахада, зүүн зүг руу муу, бэшэ зүг руу һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – шэг шарай муудаха.
Ноябриин 30, гарагай 4, буряад-монгол литээр шэнын 7.
Амгалан байдалай, илангаяа мориной хэшэг даллага абахада, үхэр, луу, нохой жэлтэй хүнүүдтэ хии мориёо хиидхэхэдэ; шэнэ хубсаһа үмдэхэдэ, шэмэг гоёолто зүүхэдэ, хатар наада эмхидхэхэдэ, шэнэ тушаал эзэлхэдэ, һайн үдэр.
Бэриин хэрэг үйлэдэхэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – хэрүүлдэ.
Декабриин 1, гарагай 5, буряад-монгол литээр шэнын 8.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Наһа барагшые хүдөөлхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – наһан ута болохо.
Декабриин 2, гарагай 6, буряад-монгол литээр шэнын 9.
Амгалан тайбанай, хониной хэшэг даллага абахада, һайн үдэр.
Энэ үдэр шухала хэрэгүүдые, илангаяа эмнэлгэ эхилхэгүй, наһа барагшын хэрэг үйлэдэхэгүй.
Харгыда гарахада, урда зүг руу муу, бэшэ зүгүүд руу - һайн.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада - үбшэндэ.
Декабриин 3, гарагай 7, буряад- монгол литээр шэнын 10.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ; шэнэ хубсаһа үмдэхэдэ, хатар наада эмхидхэхэдэ, һайн үдэр.
Энэ үдэр суглаа зарлахагүй, шухала уулзалга хэхэгүй.
Харгыда гарахада муу, илангаяа баруун зүг руу.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – жаргалда.
Декабриин 4, гарагай 1, буряад- монгол литээр шэнын 12 (11 таһарба).
Эдеэнэй, баялигай, малай хэшэг даллага абахада, һайн үдэр.
Энэ үдэр амидаралай хүсэн һулада- на, эхилһэн хэрэгүүд муу хойшолонтой байжа болохо, илангаяа эмнэлгэ эхилхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Луу жэлтэнэй урагшатай, һайн үдэр.
Үһэеэ абхуулхада – аминда харша.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  фото: “Борцы Бурятии” бүлгэмэй зураг Якутск хотын хибэс дээрэ 21 наһа хүрөөдүй барилдаашад гараа.
10 гаран гүрэнэй 250 түлөөлэгшэд, тэрэ тоодо түрүүшынхиеэ эхэнэрнүүд тулалдаа.
57 килограммай шэгнүүртэ Буряадай ургажа ябаһан Баир Баяндуев түрүү һуурида гараһан байна.
Тэрэ Казахстанай, Саха (Яхад), Тыва Уласуудай тамиршадые шүүгээ.
Энэ ушарта шүүгшэд Буряадай барилдаашан илалта туйлаа гэжэ дүн гаргаба.
70 килограммай шэгнүүртэ анха түрүүшынхиеэ ехэ мүрысөөнүүдтэ хабаадаһан Тамир Ешинимаев шалгараа.
Греци, Молдово гүрэнүүдэй, Ородой хоёр тамиршадые илажа, финалда гаража шадаа.
Мүрысөөнэй алтан бүһэ ба медальда хүртэжэ, олон тоото спортдо дуратайшуулые баярлуулаа.
Хүрэл медальнуудаар Арсалан Бальжинимаев болон Чингис Балжимаев гэгшэд шагнагдаа.
Роман Дмитриевэй дурасхаалай мүрысөөндэ хабаадаһан Ород гүрэнэй барилдаашад Якутск хото апрелиин 13-19-эй үдэрнүүдтэ дахин ерэхэ.
Энэ үедэ 21 наһа хүрөөгүй тамиршадай дунда Ородой чемпионат үнгэргэгдэхөөр хараалагдана.
Автор: Борис БАЛДАНОВФото: “Борцы Бурятии” бүлгэмэй зураг тамир  фото: Буряадай хүдөө ажахын яаман Аркадий Пластовой «Таряа хуряалга» (Жатва), «Трактористнуудай үдэшын хоол» (Ужин трактористов), мүн Андрей Мыльниковэй «Найрамдалай таряалангууд дээрэ» (На мирных полях) гэһэн зурагууд «амидыруулагдаа».
Зүжэглэмэл наадануудта томошуулһаа гадна, үхибүүдшье хабаадалсаа.
Бүгэдэнэйнь хубсаһа хунар, оршон тойронхи эд хэрэгсэл, бэелүүлһэн дүрэнүүд сугларагшадые ехэтэ хужарлуулһан байха юм.
Августын 18-да Бэшүүрэй аймагта «Таряалангай үдэр» гэһэн хүдөө ажахын ажалшадай һайндэр үнгэргэгдөө гэжэ һануулая.
Уласаймнай хүдөө ажахын үйлэдбэриин томо томо эмхинүүд, хубиин олзын хэрэг эрхилэгшэд сугларжа, шэнэ оньһон түхеэрэлгэнүүдые дурадхажа танилсуулаа, мүн дүршэл шадабаряараашье бэе бэетэеэ андалдаа.
Газар хахалдаг мэргэжэлтэдэй дунда эмхидхэгдэһэн мүрысөөгөөр «Таряалангай үдэр» эхиеэ абаа.
Тэрээндэ дүршэл ехэтэй трактористнуудһаа гадна, Буряадай гүрэнэй хүдөө ажахын академиин ба тусхай шэглэлэй училищинуудай оюутад хабаадалсаа.
Бүхыдөө 21 хүн тус мүрысөөндэ оролсоһон байха юм.
Харин тус һайндэртэ 500-гаад хүн сугларжа, адуу малай, оньһото техникын, хүдөө ажахыда хэрэглэгдэхэ элдэб хангамжа ба эд бараанай үзэсхэлэнгүүдтэй танилсаа.
Мүн таряа ургуулдаг ажалшадта зорюулагдаһан хүшөөгэй түрүүшын шулуу табиха ёһолол һайндэрэй үедэ эмхидхэгдэһэниинь шухала удха шанартай.
Фото: Буряадай хүдөө ажахын яаман    фото: Буряад Уласай хүдөө ажахын яаман Хамта дээрээ 97 толгой мяханай үүлтэрэй хашараг буха асарагдаа.
Иигэжэ Буряад орондо үсхэбэрилэгдэдэг эбэртэ бодо малай шэнжэ шанар һайжаруулха зорилготойгоор хүдөөгэй ажахынуудта дэмжэлгэ үзүүлэгдэнэ гээшэ.
Байгша оной май-июнь һаранууд соо 56 толгой хальмаг, 28 толгой казах малаан, 8 толгой герефорд , 5 толгой абердин-ангусс үүлтэрэй - хамта дээрээ 97 толгой эрэ хашарагууд гүрэнэй дэмжэлгээр худалдажа абтаа.
Энэ болотор Буряад орондо байгаагүй абердин-ангусс үүлтэрэй 5 буха Алтайн хизаарһаа асарагдаа.
Тэрэ Шотландиин шэрүүн уларилтай хадата аймагуудаар үсхэбэрилэгдэдэг мал гээшэ.
Өөрөө үдэсэ һайтай, шэрхи аад, мяханииньшье зөөлэн, шэмэтэй гэжэ тоологдодог юм.
Гүрэнэй программа хадаа ажаһуугшадые хүдөө ажахын үйлэдбэрилһэн эд бараагаар, эдеэ хоолоор хангалгые дээшэлүүлһэнэй ашаар хүдөө нютаг дэбисхэр хүгжөөхэ гэһэн гол зорилготой юм.
Гадна таряашадай (фермернүүдэй) ажахы байгуулжа, хүдөө ажахын эд бараанай – һүн, мяхан, ургамал г. м. - үйлэдбэрилгын хэмжээ дээшэлүүлхэ хэрэгтэ зохистой эрхэ нүхэсэл байгуулха зорилго мүн лэ табигдана.
Фото: Буряад Уласай хүдөө ажахын яаман    фото: Анна ОГОРОДНИК Мартын 27, гарагай 2, буряад-монгол литээр 6.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр амидаралай хүсэн һуларна, эхилһэн бүхы хэрэгүүд муу хойшолонтой, эмнэлгэ эхилхэгүй, шорой шулуугаар барилгын ажал хэхэгүй.
Энэ үдэр харгыда гарахада, зүүн зүг руу муу, бэшэ тээшэ - һайн.
Нохой жэлтэндэ һанаһанаа бүтээхэдэ урагшатай гараг; хонин жэлтэнэй буянай үдэр.
Үһэеэ абхуулхада – зүһэ шарай һайжарха.
Мартын 28, гарагай 3, буряад-монгол литээр 7.
Амгалан байдалай, баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр шухала хэрэгүүдые эрхилэлтэгүй, эмнэлгэ эхилхэгүй.
Шэнэ гэр барихада, шорой шулуугаар барилгын ажал хэхэдэ, урагшатай, һайн.
Энэ үдэр харгыда гарахада, зүүн зүг руу муу, бэшэ зүг руу - гэмгүй.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада –хэлэ аман, хэрүүл, тэмсэл дэлгэрхэ.
Мартын 29, гарагай 4, буряад-монгол литээр 8.
Бальжиниматай (Согто) үдэр амиды ба нүгшэһэнэй ямаршье үйлэдэ һайн.
Энэ сагта Синпүн гэхэ мэтэ газарай бусад эзэдэй байбашье, али үгышье байбал, согто хутаг, буян болохо.
Амгалан байдалай, мориной хэшэг даллага абахада, һайн үдэр.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – наһан ута болохо.
Мартын 30, гарагай 5, буряад-монгол литээр 9.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр нүгшэһэнэй ямаршье үйлэдэ муу.
Энэ үдэр харгыда гарахада, урда зүг руу муу, бэшэ зүг руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – үбшэндэ.
Мартын 31, гарагай 6, буряад-монгол литээр 10.
Амгалан тайбанай, хониной хэшэг даллага абахада, һайн үдэр.
Энэ үдэр гарза гаража, хулгай дээрмэшье боложо болохо.
Ямаршье шухала хэрэг үйлэдэхэгүй, эмнэлгэ эхилхэгүй, шэнэ гэр барихагүй, шорой шулуугаар барилгын ажал хэхэгүй.
Харгыда гарахада муу, илангаяа баруун зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада –хүсэн эршэдэхэ.
Апрелиин 1, гарагай 7, буряад-монгол литээр 11.
Тэрсүүд үдэр санваар хүртэхэ, ном шагнаха ба бурханай тахилга хэхэ, даллага абаха, харгыда гараха, нүүхэ гэхэ мэтые тэбшэхэ.
Шухала хэрэгүүдые, эмнэлгэ эхилхэгүй, айлшадые урихагүй.
Харгыда гарахада, баруун зүг руу муу, бусад зүг руу - гэмгүй.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – ухаан хурсадаха.
Апрелиин 2, гарагай 1, буряад-монгол литээр 12.
Амгалан тайбанай, эдеэ унданай, баялигай, адуу малай хэшэг даллага абахада һайн.
Энэ үдэр амидаралай хүсэ шадал буурана; эхилһэн бүхы хэрэгүүд буруу һүрэжэ болохо, илангаяа эмнэлгэ эхилхэгүй, олзын хэрэг эрхилхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Луу жэлтэнэй урагшатай, һайн үдэр.
Үһэеэ абхуулхада – үбшэндэ.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай Мүнөөдэрэйнгээ “Абаргын соло” гэжэ ниитэ гаршаг доро Дашатай танилсуулха түсэбтэйбди.
Заабол диилэхэ гээ һаа.
- Олон хүн универсальна тулалдаан ямар зүйл бэ гэжэ ойлгодоггүй.
Энэмнай хэдэн шатаһаа бүридэһэн хүндэшэг тэмсээн болоно.
Түрүүшын шатада бидэ армейскэ змейкэ соо- гуур гүйнэбди.
Удаань хана дээгүүр абиржа гараад, гимнастическа бревно дээгүүр гүйгөөд, рукоход дээрэ гараараа аһалдаад, тоннель соогуур һолжорнобди.
Тиигэжэ пистоле- дээр буудаад, хутага шэдэхэ газарта хүрэнэбди.
Пистоледээр тудаагүй һаа, хутагаяа модондо хадхуулаагүй болбол, гэдэргээ бусажа, тоннель соогуураа дахинаа һолжорон гаранабди.
Һүүлдэнь сеткэ дээгүүр үһээ хүрэтэр дээшээ гараад, канадаар доошоо буунабди.
Дары түргөөр ринг хүрэхэдэшни, шамда нэгэ минута үгтэнэ.
Энэ хугасаа соо амияа дараад, тулалдаанда бэлдэнэш, хэрэгтэй зүйлнүүдые үмдэнэш.
Хоёрдохи шатада дүримгүйгөөр тулалдаан 4 раунд үргэлжэлнэ.
Заабол диилэхэ гээ һаа, түрүүшын шатые нүгөө хүнһөө түргөөр гүйжэ гараха хэрэгтэй, - гэжэ Даша Жамбалов абаһаар лэ дүримүүдтэйгээ танил- суулжа эхилнэ.
Үбгэн абын үхибүүн Ерээдүйн абарга бага наһаяа Яруунын аймагай Нарһата һууринда үнгэргөө.
Бадмацырен Бальжинимаевич, Вера Лхасарановна хүгшэн эжы абындаа үндыжэ, Нарһатын 1-дэхи һургуулиин эхин классуудта һураа.
- Үбгэн абамни спортдо ехэ дуратай байгаа.
Нарһатада үнгэрдэг мүрысөөнүүдые алдагшагүй һэн.
Өөрөө шэрээгэй теннис, волейбол, дартс наадануудаар түрүү тамиршадай нэгэн юм.
Нэгэ дахин намайгаа дахуулаад, барилдаанда абаашаа.
Ехэ дурлажа хараа һэм.
Тиигэжэ Мунко Дабаевич Базаров һоригшодо барилдахыемни оруулаа, - гэжэ Даша түрүүшынгээ алхамууд тухайгаа хөөрэнэ.
Улаан-Үдэдэ ажаһуудаг залуу Жаргал ба Серафима аба эжынь Даша хүбүүгээ бага хугасаада Баргажанай аймагай Улан нютагта һургаа.
Тэндэшье барилдаагаа орхёогүй.
Геннадий Владимирович Бубеев Баир Бадмаевич Эрхитуев хоёрой ударидалга доро Даша саг зуурын бэлэдхэл гараһан байна.
Одоошье Буряадай ниислэлдэ ерээд, 4-дэхи дунда һургуулида һу- раһан.
Эндэшье дуратай барилдаагаа хаяагүй.
БГУ-гай “Спартак” гэһэн спортын байшанай дэргэдэ барилдаанай секцидэ Виктория Юрьевна Кожевниковада һорилго хээ.
- Эжымни багаһаа хойшо тамирта ехэ дуратай, шуран, хурдан басаган байгаа.
Хүнгэн атлетикээр яһала һайн дүнгүүдые харуулһан намтартай.
Мультфильм гү, али һонирхолтой кино хараха гэхэдэшни, телевизорэй урда эжы һуубал, харуулхагүй.
Дэлхэй дээрэхи мэдээжэ, суутай тамиршадые унажа, бодожо байгаад, түрүү һууринуудта гараһыень эжытэеэ хараһамни туһа болоо гү даа гэжэ һанагшаб, - гэжэ Даша мэдүүлнэ.
Оролдобол, орьёлдо гарахаш Виктория Кожевникова хоёр жэлэй хугасаада Дашатай хүдэлөө.
Бэлигтэй һоригшын хэлэһээр, Даша һорилгодо ехэ харюусалгатайгаар хандадаг байгаа, ямаршье юумэ харуулхадашни, ходо оролдосотойгоор хэдэг гэжэ тэмдэглэнэ.
Һүүлдэнь Паралимпиин наадануудай абарга болоһон Григорий Кожевниковтэй хүдэлһэн байна.
Бурвод дээрэ гү, али Стеклозаводто һорилгоёо үнгэргэхэдэнь, Даша алдангүй ябажа, бэлэдхэлээ үргэлжэлүүлжэл байгаа.
- Барилдаанай талаар нэгэшье амжалта туйлажа үзөөгүйб даа.
Хэды тиигэбэшье үшөө ехээр һорилго хэхэ гэһэн зорилго урдаа табяад ябагша һэм.
Мүн мүрысөөндэ ошобол, ото диилдэхэш, оройдоол нэгэ балл дуталдадаг байһыень һанаад ябанаб.
Минии дүү хүбүүн Чингис заа зуу һорилго хээд, мүрысөөнүүдтэ илалта туйлаад ерэгшэ һэн.
Буряад Уласай чемпион болоо, Буддын заншалта Сангхын мүрысөөнүүдтэ түрүүлһэн юм.
“Чингис аза талаантай хүн, ши зүрхэтэй газар хахалагшаш, удангүй амжалта туйлахаш гэжэ нэгэтэ бэшэ минии һоригшод намда хэлэдэг һэн”, - гэжэ Даша Жамбалов хөөрөөгөө үргэлжэлүүлнэ.
Түрүүшын шагналһаа эхитэй Буряадай багшанарай колледждо һуралсалаа үргэлжэлүүлхэеэ ороо.
Нэгэ һорилгын үедэ физкультурын багша Леонид Михайлович Сиратов тэрээниие обёорһон байна.
- Манай “Олимп” спортын клубай дэргэдэхи тулалдаануудай секцидэ ерэ, олон юумэндэ шамайе һургахабди.
Минии дутуу дундануу- дые хэлэжэ үгэхэһөө гадна, бүхы һайн талануудыемни магтан хэлээ.
Үгэдэнь үнэншэжэ, армейскэ гар тулалдаагаар, универсальна тулалдаагаар бэеэ һорижо эхилээб, - гэжэ Даша үргэлжэлүүлнэ.
Олоной хараагүй юумэ хараһан багшань эрдэни шулуу мүлиһэн мэтэ Дашые һорижо эхилээ.
Удангүй Даша Жамбалов түрүүшынгээ медаль абажа шадаа.
Тэрэнь хүрэл байгаа һэн.
- Шан барюулгын үедэ тон ехээр сэдьхэлээ хүлгөөб, мүрысөөнэй талмай дээрэ һанаа амар байгшаб.
Тайзан дээрэ ошоходомни, һоригшо хажуудамни ябаа, ямар бэ даа һайхан хүгжэм зэдэлжэ, элдэб үнгэтэ гал нюдыемни һаргаажа байгаа.
Энэ эгээл һайхан ушарые минии түрэлхид, эгэшэмни хараа һэн, - гээд, Даша һонирхуулна.
Һаял универсальна тулалдаантай танилсаһан хүбүүн хойно хойноһоо шалгаржа эхилээ.
Залуушуулай дунда Ородой чемпион болоһон байна.
Удангүй өөрын наһанай бүлэгтэ дэлхэйн абаргын нэрэ зэргэдэ хүртөө.
2018 ондо ехэшүүлэй дунда Ородой суглуулагдамал командын бүридэлдэ оруулагдаад, дэлхэйн чемпионадта эльгээгдээ.
- Тэрэ жэл үшөөшье залуушуулай дунда тэмсэхэ эрхэтэй байгааб.
Теэд хуби заяанай ашаар ехэшүүлэй дунда тулалдаха аргаяа алдахагүй гэжэ һанааб.
Диилдэшоо һаамни, намайе хэншье муухайгаар харахагүй, хараахагүй байгаа.
Мүрысөөндэ ерэһэн олон нэрэ солотой тамиршад намайе танихагүй, минии тулалдаа хаража үзөөгүй, мэдэдэггүй байшоо.
Бишье баһа хэнииешье танихагүй хүн ерээд, хоёр уулзалгада абаһаар лэ илааб.
«Хахад финалда дэлхэйн абаргатай уулзахашни, ехэ шанга хүн», - гэжэ байгаад, намда һоригшод хэлээ.
Эгээл тэрэ үедэ хүл гарни һалганажа, һанаагаа зобожо эхилээб.
“Үхэрөө алданагүй хаб”, - гээд, зүбөөр бэеэ зэһээд гараһандамни гү даа, бэлэн байгаа.
Харан гэхэдэмни, тэрэ дэлхэйн чемпион юушье хэжэ шадахагүй байшоо.
Тиигээд өөрөө добтолгодо орожо, финалда гарааб.
Тэндэ Кыргызстанай барилдааша тамиршантай уулзашооб.
Эндэшье диилэжэ, түрүүшынхиеэ чемпион болооб, - гэжэ Даша урматайгаар хөөрэнэ.
Мүнөө жэлдэ Даша Жамбалов хоёрдохиёо дэлхэйн абарга болобо.
Тус мүрысөөнэй үедэ тэрэ гурбан уулзалга үнгэргөө.
Финалда Узбе- кистанай түлөөлэгшые шүүжэ гараа.
- Эдэ жэлнүүдтэ яһала дүй дүршэлтэй болооб.
Тиимэһээ һанаа амар байгааб.
Хэды тиигэбэшье тархидамни элдэб юумэн орожо, иимэ һанаа бодолнуудые намнажа, бэлэдхэлээ хээб.
Жэшээлбэл, шүүгшэд буруу сэгнэлтэ табихань гү, бэеэ гэмтээнэ гүб гэхэ мэтэ бодолнууд түрөө.
Эдэнээ дараад, талмай дээрэ гарахадамни, хуу мартагдаа, - гэжэ тамиршан мэдүүлнэ.
Олон зүйлөөр бэеэ һориһоор Универсальна тулалдаанай хажуугаар дэлхэйн абарга бусад тулалдаануудаар бэеэ һорино.
Универсальна тулалдаандаа тэрэ уласхоорондын классай спортын мастер юм.
Мүн дайшалхы самбогоор, панкратионоор спортын мастерай нэрэ зэргэтэй.
Комплексно тулалдаанда спортын мастерта кандидат болоод ябана.
Эдэ олон спортын зүйлөөр бэеэ һорихоһоо гадна, Даша Жамбалов “Олимп” гэһэн түрэл болоһон спортынгоо клубта һоригшоор хүдэлнэ.
Хажуугаарнь Доржи Банзаровай нэрэмжэтэ Буряадай гү- рэнэй ехэ һургуулида һуралсалаа үргэлжэлүүлнэ.
- Долоон хоногто зургаа дахин һорилго хэнэбди.
Намтай хэдэн бэрхэ багшанар хүдэлнэ.
Эдэ хэд бэ гэхэдэ, Леонид Михайлович, Сергей Николаевич, Мишель, Бальжир Владимирович гэгшэд болоно.
Мүн минии гэр бүлэ бүхыгөөрөө намайгаа дэмжэжэ байдаг.
Наһанаймни нүхэр Света, Ясмина басагамни хүсэ шадал үгэдэг юм.
Бусадшье түрэлхиднай минии амжалтануудые туйлахадамни туһална, - гэжэ дэлхэйн абарга тэмдэглэнэ һэн.
Автор: Борис БАЛДАНОВФото: Даша Жамбаловай дурадхаһан гэрэл зураг  фото: sunhome. ru ТАТААР ХЭЛЭНКамырша                          Шаукат ГАЛИЕВ Бусадһаа шамбай ТимершаВафу, Сабир нүхэдөөБуляад, амар унагаадаг юм,Булайгаар тэдэнээ наадалдаг юм.
Түлеэ хахалха, саһа этэхэХамтын хабатай ажалыеТимерша тоодоггүй,Тэрээнгүйгөөр шамбай ха юм.
Хабарай тарилгада булта зонХабатай хүдэлбэ,Гансал ТимершаХара амяа харанхай.
Харин Сабантуйн болоходо,Харуулхаа өөрыгөө гараба,“Барилдая, наашаагты,Баранииетнай хаяхаб”, - гэбэ.
Хүдэлмэридэ хүдэржэһэнХүгтэйхэн СабирХүлеэгдээгүй түргэнөөрТимершае унагааба.
Тимерша нюураа улайлгаад,Хажуу тээшээ болобо,Хүдэр балсаншни яаһан бэ,Уйлахаяа юундэ һанаабши?
Эх, Тимерша, Тимерша,Мүнөө ши – Камырша.
**Камырша – һула хүн Ород хэлэндэ Наиля Ишмухаметова оршуулааАвтор: Галина БАЗАРЖАПОВА-ДАШЕЕВА бэлдэбэФото: sunhome.
ruБуряад Улас  3-дахи гэрэл зураг:  1820-1886 онууд.
Манай элинсэг хулинсаг Ханхай нүхэдөөрөө булагад отогой Пиртан, Ринчин-Доржо, Санжи, Ханхай, Санхажин (Ханхажин) гэгшэд Байгалай урда зүгhөө (мүнөө дээрээ Эрхүү можын Баяндай нютагhаа) зөөжэ ерэhэн түүхэтэй.
Тэдэнэр Буряад Уласай Сэлэнгын аймагай Бургастай нютагай хажууда гоё налгай газарта түбхинөө хаш.
Ехэ эрдэмтэй, hургуулитай байжа, үгытэй таряашадай үхибүүдтэ хуушан монгол хэлэ заадаг байhан юм гэжэ Һамай хөөрэдэг байгаа.
4-дэхи гэрэл зураг: 20-дохи зуун жэлэй эхин.
Октябриин хубисхал наяржа, тэдэнэй ажабайдал гэнтэ шэрүүнээр хубилжа, баяшуулай зөөри хубаалгын ябадал хаа-хаанагүй эхилээ.
Дунда гарай таряашадые кулагууд гэжэ тоолоод, гэр бүлөөрнь хамалганда туугаа юм.
Ханхажинов Балдан-Доржи Санжиевич (1897-1933 он) Шэмэд гэжэ нүхэртэеэ, Дамби-Нима (Дмитрий) хүбүүнтэеэ Беломорканалай барилгада хамуулжа, тэрэнэй hүүлээр Красноярск можо хара ажалда ябуулагдаа.
6-дахи гэрэл зураг: Балдан-Доржын дүү Санжиева Бүтэд Санхажиновна хүбүүдтэеэ Будажап, Бавасан.
Санжиева Бүтэд Санхажиновна (1899-1979 онууд) бага наhанhаа хүндэ хүшэр сагые гаталжа, хадамда гаража, үри хүүгэдээ үргэжэ, хүлыень дүрөөдэ, гарыень ганзагада хүргүүлһэн габьяатай.
Будаев Сандак Бубеевич нүхэртэеэ гурбан үхибүүдые хүмүүжүүлээ.
Эдэ хоёр бидэнэй зүрхэ сэдьхэлдэ хододоо мүнхэ байха.
Автор: Аркадий БАТОМУНКУЕВАЙ түсэлФото: Людмила Будажаповна дурадхаа Агшан зуураҮнгэрһэн сагай гэрэл зурагууд  Служба бытаИндустрия красоты, а тогда это сфера бытового обслуживания,  развивалась.
Даже был установлен День работников бытового обслуживания населения и жилищно-коммунального хозяйства.
В современной России его отмечают в третье воскресенье марта.
А число работников службы быта в БурАССР достигало 27 тысяч человек.
Ещё до войны в городе были прачечные как отдельные, так и при банях.
Постельное белье было принято отдавать туда на стирку и получать уже чистое и накрахмаленное.
Парикмахерские и фотосалоны названий не имели до 60-х, когда появились «Сибирячка», «Незабудка» и т. д.
В каждом посёлке и районах города были свои Дома быта.
Центральный Дом быта на Ербанова открылся в 1975 году, и он стал украшением города.
Естественная красотаВ целом, в отсутствие широкого выбора косметики и парфюмерии, в то время ценилась естественная красота.
Вот что говорит старейшая коренная 96-летняя  улан-удэнка Мария Александровна Болембах (1925 г. р. ): «Мы не красились, не мазались, у нас своя красота была.
Что было, то и было!
Волос, у нас евреев, красивый, кудрявый!
Причёску не делала, свои косы были.
Я главбухом была, у меня никто не красился.
Маникюр иногда делали.
Губы изредка мазали.
Я и дочерям не разрешала, строго держала.
Это сейчас кругом химия! »О мужчинахНа улице Ленина (напротив ТЦ «Большой») в 40-50-е годы была парикмахерская, где работали три брата еврея.
Обслуживали они и мужчин, и женщин.
Там же была и часовая мастерская.
В эту парикмахерскую ходил с отцом 72-летний Сергей Васильевич Захаров (1947 г. р. ): «Мальчиков стригли «под польку» и с чёлкой.
В 50-х стали делать полубокс (когда волос на макушке остаётся) и бокс.
А в 60-х стали делать «под канадку»,  почти как нынешняя «молодёжная».
Мужчин тогда брили в парикмахерских.
Брили опасной бритвой (с открытым лезвием), а точили (правили) её об специальный кожаный ремень.
Затем появились безопасные бритвы (станки).
В отличие от электрических и механических бритв они оставляют идеальную гладкость.
После бритья кожа отлично дышит, и это великолепные ощущения!
А ещё парикмахер обдавал одеколоном: «Каким желаете? »
На выбор были обычно «Шипр», «Русский лес», «Сирень» и флакон с грушей - распылителем».
Фотограф Светлана Целовальникова о 70 – 80-х«Под нашей фотографией в «Сибирячке» была парикмахерская, и многие приходили сразу после парикмахерской фотографироваться.
В основном женщины делали химзавивку.
С ней было удобно, прическа держалась долго, и можно было в домашних условиях мудрить разные  причёски.
На короткие  стрижки обязателен был начес, что портило волосы.
Платья себе шила сама, подружкам тоже, тёти мои ходили на работу в сшитых мною  юбках и платьях.
Модели срисовывали с главных героев из фильма, журналов «Крестьянка», «Работница».
Если кому-то удавалось достать журнал «Бурда» - это было праздником для моих подруг!
Потом научились шить мои девочки и забраковали мой пошив, оказывается, я делала все не так.
Дочь Мила (модельер Мила Шарапова) вообще сказала, что так не шьют, нельзя так шить, лучше не берись за шитье, с тех пор я даже иголку не держала в руках! »
Визажист Светлана Казарикина о 80-х «Сейчас, когда выбор декоративной косметики огромен, я хочу рассказать, как красились мы 40 лет назад, сколько фантазии проявляли!
Очень хотелось иметь тени для век.
Но их не было в продаже!
И тени мы делали из обыкновенного школьного мела.
Особенно ценился цветной мел: синий, зелёный, фиолетовый.
Для укрепления использовали вазелин, так как мел быстро осыпался.
Поверх смазанных вазелином век наносились «тени».
Наступала очередь туши.
Ей вообще следует выделить отдельное почётное место.
Итак, тушь!
Стоила она 40 копеек, появлялась в продаже более-менее часто, но всё равно иметь её нужно было достаточно.
И вот почему.
Красить ресницы ею — поистине пытка инквизиторов!
Современные девушки понятия не имеют, что такое «тушь в глаза попала».
Резь, слёзы — ведь она делалась на основе сажи и мыла.
Мученице дули в глаз, пытались выловить кусочек туши.
В итоге — красные, как у кролика уже оба глаза!
В 80-е годы в моду вошли длинные, толстые, «кукольные» ресницы.
Мы их называли «палки».
Тушь не экономилась.
На окраску уходило полтора-два часа.
Результат считался достигнутым, если ресницы можно было сосчитать.
На одном глазу 8, на другом — 10 ресниц.
Итак: красим ресницы мылом, загибаем пальцами.
Наносим слой пудры.
Красим тушью.
Сушим.
Слой пудры.
Слой туши.
Слой пудры.
Слой туши.
Пудра в сочетании с тушью даёт эффект объёма.
Достигнув наибольшего объёма, «пушистого паука», останавливаемся.
Драли мы ресницы безбожно!
Так как ресницы были показателем модности.
В продаже появились цанговые карандаши.
Глаза стало модно подкрашивать ими.
Карандаши мочили и рисовали полоски.
Кожа при высыхании стягивалась, но зато чёткость гарантировалась.
В моде - блеск для губ.
Крутизной считался польский блеск фирмы «Мира-кулюм» (г. Поллена).
Но так как достать его было проблемой, его заменяли тетрациклиновой мазью!
Блеск был гарантирован, но запах больницы оставался.
Польский же блеск источал аромат клубники с персиком, чем привлекал пчёл.
Одна такая пчела, привлечённая ароматом, укусила меня в шею.
Так что с блеском у меня связаны неприятные воспоминания.
Лак для ногтей производства «ВТО» в основном был блёклым, прозрачным.
Облетал он с ногтей ровно через минуту.
При цене 35-40 копеек на что он мог претендовать?
Разнообразили его просто, выдувая в него красной и немного синей пасты из шариковых ручек.
Пределом мечтаний был лак «Со1:ех» французский.
Он был просто космический, не слазил неделю.
Но и стоил 15 рублей.
Прорыв — появление совместной продукции фирмы «Жэмэ» и фабрики «Свобода».
Крем-пудра!
В моде лица-маски.
И, соответственно, такие слои «Жэмэ» в народе нарекли «штукатурка».
Модная девушка выглядела так: «химия» на голове (причёска «Нафаня»), пять слоев крем-пудры «Жэмэ», брови-ниточки, ресницы-палки, губы — черно-коричневая помада с блеском поверх.
Духами пользоваться было не модно.
Может оттого, что мамы все поголовно мазались «Красной Москвой».
Духниться считалось признаком старости у молодёжи.
Современное понятие «туалетная вода» в то время вызвало бы взрыв смеха!
Позднее появятся прибалтийские духи (совместно с Францией) «Диалог», «Тет-а-тет», «Реноме», «Елена».
А пока самые модные привозили из Москвы польские духи «Быть может» — жуткий дефицит!
И нечто совсем запредельное — «Пани Валевска», но о них только рассказывали друг другу.
У меня были болгарские духи «Сигнатюр», с голубым бантиком.
Дезодоранты были матершинные.
Запах — гадость.
Они плевались как бешенные при надавливании на всю полиэтиленовую бутылку.
Это была прерогатива женщин постарше.
Молодёжь их игнорировала.
Кто-то привёз тени из Москвы, отстояв в «Ванде» полдня.
«Цветочки», «ромашки», круглые прозрачные баночки — мечта!
Тени наносили пальцами.
Об аппликаторе никто слыхом не слыхивал!
Польскую помаду доставали из сумки, чтобы дать всем понюхать.
В моде серебристые тени — наступила эпоха диско!
Что делать?
Выход найден: сухая серебрянка в пластмассовых коробочках по 6 копеек!
Её носили с собой на «скачки» (дискотеки).
Лицо моды: брови — не акцент, губы светлые, но обведённые цанговым карандашом, тени — любые, но побольше, тушь в достатке, слой крем-пудры, румяна «ВТО» рассыпные, голова посыпалась серебрянкой и закреплялась лаком для волос «Прелесть», для придания дерзости во взгляде глаза обводили прямо внутри века.
Эх, весёлое было время…! »Автор: Александр МАХАЧКЕЕВФото: Александр Махачкеев, С. Казарикинатүүхээтнографи Энэ хадаа ажаһуугшадые ажалаар хангалгын талаар Засагай газарай бэлдэжэ байһан хэмжээ ябуулгануудай хубинь болоно.
Бидэ ажалай дэлгүүр тогтонижоруулхаяа, тохёолдоһон байдалай үедэ хүн зондо туһалха зорилготойгоор регионуудтай ажалаа үргэлжэлүүлхэбди, – гэжэ Михаил Мишустин Засагай газарай зүблөөндэ тэмдэглээ.
Эдэ хэмжээ ябуулгануудай гаргашанууд Россиин Засагай газарай нөөсэ жасаһаа һомологдохо.
Мүнгэнэй ехэнхи хубинь ажалай биржэдэ хандагшадта, ажалһаа гаргуулха туйлдаа хүрэһэн хүнүүдтэ туһалха зорилготой.
Гэхэтэй хамта Россида эсэргүү хорилтонуудай оруулагдаад байһан үедэ Буряад Уласай ажалай дэлгүүртэ хубилалтанууд бүридхэгдөөгүй гэжэ Ажалаар хангадаг республиканска агентствэдэ тэмдэглэнэ.
Ажал бэдэрэгшэдэй тоо олошороо гэжэ хаанашье тэмдэглэгдээгүй.
Ажалша коллективүүдые бүтэнөөр болон ажалай һууринуудые зандань үлөөхэ гэһэн хэмжээ ябуулгануудай түсэб Россиин Засагай газарта абтаатай.
Тодорхойлбол, промышленна үйлэдбэринүүдэй ажалгүй үлэһэн хүдэлмэрилэгшэдые шэнээр һургаха болон мэргэжэлынь дээшэлүүлхэ талаар ажал ябуулагдаха.
Салинай болон материально-техническэ гаргашануудай зарим хубинь ажалаар хангагшадта хүсэлдүүлэгдэхэ, - гэжэ Ажалаар хангадаг республиканска агентствын хүтэлбэрилэгшэ Александр Башкирцев тэмдэглээ.
Автор: Сэнгэ РИНЧИНОВФото: Буряад Уласай засагай газарай сайтһааГүрэнэй туһаламжа   фото: pixabay. com АДЫГ ХЭЛЭН                   Абрек ШАКОВБи эжытэйгээ  Апрель һарада хүрьһэн гэдээ,Абанабди тяпка гартаа,Үрэһэн газарта орохоо яарана,Эртэ тарихаш – эртэ абахаш.
Хоюулан эжытэй таринабди –Кукуруза, мангир, тыква, чеснок.
«Угаа шадамарши, хүбүүм,Ургаса гараха», – гэнэ эжым.
Газаа шуургалжа байхада,Аятай дулаахан гэртэмнай,Газарай хэшэг хэрэглэн,Амтатай эдеэ бэлдэхэбди.
Ород хэлэндэ Анатолий Шикулин оршуулаа Лабу гол Үетэн нүхэднайМорёор гүйлгэхэдөө бэрхэ,Үелэн булта суглараад,Лабу голдоо яаранабди.
Лабу соо тамарнабди,Моридоо шунгуулнабди,Наранда бэеэ шаранабди,Маша баяртай бусанабди.
Ород хэлэндэ Алексей Соломатин оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: Александр Махачкеев  «Засыпушки» НахаловкиПервая из Нахаловок в Улан-Удэ возникла уже в 60-х годах.
По крайней мере, в поселке Стеклозавод таковая имела устоявшееся народное название и в середине 70-х была довольно большим, разросшимся микрорайоном.
Дома здесь строили в основном из опилок.
То есть дощатый каркас, обложенный изнутри толью или рубероидом, внутрь засыпали опилки и плотно трамбовали.
Затем стены штукатурили или обшивали.
Получался относительно недорогой и тёплый, не уступавший бревенчатому, дом.
Хотя со временем опилки проседали, но с ними проблем не было.
Их можно было «достать» на любом предприятии, где была лесопереработка.
На стекольном заводе была своя промышленная пилорама и лесотарный цех, в котором сколачивали тару для стекла.
Обрезки досок шли по дешёвке на дрова.
Обрезками отапливалась вся деревянная Стеколка, в том числе и Нахаловка.
«Засыпные» дома строили вынужденно, в условиях тотального дефицита стройматериалов: бруса, кругляка и кирпича.
Некоторые дельцы из строителей (прорабы и мастера) возводили целые улицы из «засыпушек» на продажу.
Разумеется, нелегально, а стройматериалы, скорее всего, «тырили» на производстве.
Это имело место как на Стеколке, так и на Левом берегу, а возможно, и в других местах.
На стекольской Нахаловке были улицы Вологодская, Социальная, Печёрская с переулками, 1-я, 2-я, 3-я, 4-я и 5-я Рабочие улицы, Громыко, Кристальная, Конституции.
Микрорайон рос стихийно, но жильцы узаконивали дома.
Появлялись новые улицы и переулки, пока они не уперлись в городскую свалку и слились с Шишковкой.
Центральные улицы Нахаловки были широкими, с красивыми крашеными и оштукатуренными домами и палисадниками.
Вода была привозная, а летом жильцы своими силами налаживали водопровод для питья и огородов.
Нахаловский интернационалНаселение состояло из бывших сельчан.
В районах шёл процесс укрупнения сёл и многие, воспользовавшись моментом, переселялись в город.
Особенно заметно это было в 60-х на Селенге.
Речники шли на теплоходах и баржах, а по обеим берегам виднелись пустые дома.
Как в устье Хилка в ликвидированном селе Черемхово.
В семейско-бурятском бичурском селе Ара-Харлун в начале 70-х закрыли школу, и сельчане потянулись в соседние сёла, в Кяхту и Улан-Удэ.
Некоторые из них осели в Нахаловке.
А проблем с трудоустройством не было.
Рядом действовали стекольный завод, заводы «Электромашина», «Эмальпосуда», нефтебаза, овощная база и учреждения соцкультбыта.
Кударинские буряты в Нахаловке специализировались на звероводстве.
В 70- 80-е годы в Кабанском районе, где не было проблем с соровой рыбой, корма для песцов, активно занимались этим.
В городе они продолжали этот промысел, сбывая шкурки на барахолке и быстро обзаводились редкими тогда «Жигулями» и «Москвичами».
Не уезжая для этого на БАМ.
Жила здесь пара семей китайцев.
Глава одной из них бежал из Китая во время «культурной революции».
Границу перешёл ночью на стыке рубежей Монголии, Китая и СССР.
У него был большой огород, где растил овощи на продажу.
Кочаны капусты он хранил до весны и сбывал по хорошей цене.
Летом китаец Ли ещё и «калымил» с женой - красил и белил школы, детсады и клубы.
Жила в Нахаловке и одна большая цыганская семья.
Её глава был старьевщиком.
У него была, возможно, тогда уже единственная в городе настоящая телега, в которую он запрягал здоровенного мерина.
Это было живописное зрелище, когда под лай собак весёлый цыган ехал на телеге, полной тряпья и другого барахла…ПацаныНахаловские пацаны тусовались отдельно.
В основном это были буряты.
Некоторые из них ходили в кепках «бакланках», набивали наколки на пальцах и ездили в город, на ПВЗ в поисках развлечений и приключений.
Покуривали и анашу.
Стеколка тогда разрослась, и молодёжь делилась на «верхи» - костяк составляли парни с Гомельской, «низы» - Шоссейка, Керамическая, Хрустальная и другие.
Но все учились в одной 43-й школе, ходили в кино и на танцы в заводской ДК и прекрасно знали друг друга.
«Дворянское гнездо»Самым статусным из домов, в которых жило руководство БурАССР, был дом по адресу Профсоюзная, 33.
В народе его называли «Дворянское гнездо», там жили одни «шишки» из обкома, правительства, науки и искусства.
В городе есть еще два таких же четырехэтажных дома.
Один из них стоит около БНЦ, и в нем проживала научная элита.
Другой стоит на Модогоева, напротив гостиницы «Гэсэр».
Эти немые памятники ушедшей эпохи были построены в самый пик «развитого социализма» – в 70-е годы.
В архитектурном плане дома не представляют какого-либо интереса.
От большинства стандартных пятиэтажек они отличались лишь высокими потолками, просторными комнатами, широкими окнами, прихожими и лоджиями.
Квартиры в этих домах распределялись через обком, и жить там означало принадлежать к сонму избранных.
Впрочем, старые кирпичные «сталинки» на пр. Победы, Коммунистической, Куйбышева, Гагарина, Комсомольской, Ранжурова и т. д. не уступали им по площади, высоте потолков и другим параметрам.
Такую квартиру на Гагарина имел мой дядя, рабочий с ЛВРЗ.
Теперь на фоне вычурных особняков, элитных домов с пентхаусами былая слава «гнёзд» изрядно потускнела.
А поскольку в них жили самые известные люди той эпохи, то теперь они представляют историческую ценность.
«Дворянское гнездо» можно смело включить в туристические маршруты.
В постсоветский период в доме активно шёл процесс смены собственников квартир.
Он отражал процесс смены элит, когда место номенклатурно-художественно-научной верхушки занимали «новые русские».
А сегодня благородная патина «древности» стоит не так уж и дорого.
Это не какой-нибудь элитный Клубный жилой комплекс.
В этом смысле они действительно стали «Дворянскими гнездами» - символами мира, безвозвратно канувшего в лету.
Аскеты коммунистыКак жили в быту тогдашние представители советской элиты?
Я видел старые квартиры Андрея Модогоева на Ранжурова, 3, Александра Бадиева, секретаря обкома, художника Дашинимы Дугарова на проспекте Победы, 10.
Этот дом ещё называли «Аквариумом» за большие витрины гастронома на первом этаже.
А в «Дворянском гнезде» неоднократно бывал у Леонида Васильевича Потапова…
Паркетный пол из натуральной древесины диктовал, судя по всему, и весь интерьер квартиры в светлых теплых тонах.
У него был уставленный книгами кабинет.
Собрания сочинений Ленина, Сталина, серия ЖЗЛ – жизнь замечательных людей, художественные книги из классической литературы, словари, в том числе и русско-бурятский словарь, множество различных книг по экономике.
Стол у Леонида Васильевича был небольшой, все у него в кабинете было впритык, скромно, но со вкусом.
Еще бы зеленую лампу, было бы полное соответствие с комнатой Ильича в Шушенском.
Нотку лирики прибавляли этюды с видами гор родного Курумкана и школы в Аргаде.
А элемент задора и присущего хозяину боевого духа – фотография в анфас с подписью: «Не дрейфь, прорвемся.
Президент Потапов» Чета Потаповых была гостеприимной.
Нина Сергеевна угощала простыми и сытными блюдами – первое и второе.
Всегда было солёное сало и квашеная капуста, приправленная морожеными ягодами.
Из спиртного хозяин предпочитал качественную водку: «Наливай, наливай!
Не стесняйся! »
Сам он выпивал и при этом не закусывал, не морщился и совершенно не менялся!
«Старая гвардия» умела пить и не пьянеть, а в быту была проста и человечна, поскольку сама выросла из рабочих и крестьян.
Именно поэтому разница между дворцами и хижинами БурАССР не была «дистанцией огромного» - непреодолимого «размера»Автор: Александр МАХАЧКЕЕВФото: Александр МахачкеевБуряад Улас  фото: “Удинская новь” сонинһоо Алдар Сергеевич Цыремпилов тусхай сэрэгэй операциин үедэ баатарай үхэлөөр унаһан байна.
Сэрэгшын нэрэ мүнхэлхэ зорилготойгоор тус мүрысөөн эмхидхэгдэбэ.
Түрүүшын хэмжээ ябуулгада 6 команда суглараа.
Команда бүхэнэй бүридэлдэ 4 эрэшүүл, 2 эхэнэр нэгэ доро талмай дээрэ гаража наадаха гуримтай байгаа.
Үдэшэ орой болотор үргэлжэлһэн мүрысөөндэ “Одноклассники” команда түрүү һуурида гаража, гол шанда хүртөө.
“Хориин 1-дэхи һургуули”, “Учитель” команданууд шангай һууринуудые эзэлээ.
1-дэхи һургуулиин командын гэшүүн Саян Доржиев эрхим наадагша гэжэ элирүүлэгдээ.
“Удинская новь” сонинһоо Фото: “Удинская новь” сонинһоо Хориин аймаг  Хориин аймагай Баян-гол һууринай 94 наһатай ажалай ветеран Самбуева Цырен-Дэжид Гармаевна түрэл нютагайнгаа ажаһуугшадые фото-зурагууд дээрэ дурсажа байна.
1957 он.
Колхозой ажалшад, гэр бүлэ Сумбонов Лайдаб Санжиева Дагзама хоёр Улаан-Үдэ хотодо үеэлэтэеэ ба аша басагантаяа буулгаһан зураг.
1954 он.
Тельнигэй ара гэжэ зунай һаалиин газар.
С. М. Кировэй нэрэмжэтэ колхозой һаалишад үхи хүүгэдээрээ батүрэлхидөөрөө.
1960 оной хуушаар эртын хабарай хүйтэн нэгэ үдэр аймагай центрэй фотограф эхин һургуулиин хашаа соо колхозой ажалда гэдэргээ сухарингүй хүдэлһэн үндэр наһатай зониие суглуулжа, дүрыень буулгаһан байна.
Элүүр энхэ, сарюун зандаа манай урдаһаа сэхэ хаража һуунад.
1947 он.
Аймагай центрэй эдэ залуу һайхан басагад арадай дуунуудые дуулахаяа ерэнхэй байна.
1970- аад он.
Һууринай шэнэ клуб.
1983 он.
Нямын бууса нютагта үбһэ сабшалга дээрэ.
1966-1967 онууд.
Зунайнгаа найрта амаржа байнад.
1985 оной майн 9-эй үдэр: Батуева Цыбикмид, Чимитдоржиева Мэдэгма, Базарова Цырма, Мардаева М-Ханда, Жамбалова, Цырен-Дулма, Бадарханова Дыма, Долгорова Ринчин-Ханда.
1988 оной нютагай обоо тахилгада.
Батуева Цыбикмид, Бальжинима, Дабаев Ширап, Бадмаев Нима, Сандаков Бадма-Цырен, Маланов Ринчин-Доржо, Хусаев Очир, Чимитдоржиева Мыдэгма, Жамьян-Дагбаев Цыден-Еши, Жимбиева ЕшинХанда, Дуня Ширабэй, Шойжонимаева Юля, Жаргалма Жымбын, Марина Баянай, Надя Дагбын, Цыремжид-Дуниин эжы, ЖибземаГармаева, Цыремпил Хусын Очирай, Сампил Хусын Очирай.
P. S. Цырен- Дэжид Гармаевна бүгэдэ зониие, үхи хүүгэдыемартангүй, дуратайгаар тэмдэглэнхэй байна.
Автор: Аркадий БАТОМУНКУЕВАЙ түсэлБуряад Улас  Слюдянка хотодо вагонуудай паровозто шагтагалагдахадань, ХХ зуун жэлэй эхиндэ эрьежэ ошоһон мэтээр үзэгдэхэ.
Байгал далай дээрэ поезд яһала удаан зогсоно.
Тэрэ үедэнь аяншалагшад нютагай ажаһуугшадтай харилсаха, нангин далайе шэртэжэ, нюдөө хужарлуулха арга боломжодо хүртэнэ.
Кругобайкальска түмэр зам дээрэ урданай маягаар баригдаһан 39 тоннель, 470 гаран хүүргэ дайралдаха.
Байгал далайн эрьеэр ябажа, түүхэтэ зам гаталхадаа, аяншалагшад дабтагдашагүй мэдэрэл сэдьхэл зүрхэндөө түрүүлхэнь дамжаггүй.
Аяншалагшад болбосон түхэлтэй поезддо һуужа, замда гарана.
Эдеэ хоол бариха газар түхеэрэгдэнхэй, тэндэнь Байгалай загаһан болон олон ондоо амтан эдеэн дурадхагдана.
Юрэдөө, хүнэй аятай зохидоор амарха оршон байдал зохёогдонхой.
Мартын 11-13-ай үдэрнүүдтэ Улаан-Үдэһөө эгээл түрүүшын бүлэг зориһон байна.
Аяншалгын сэн - 8470 түхэриг.
Автор: Булат БАДМАЕВФото: РЖД-гэй сайтһааБайгал далайаяншалга  В. Филипповэй нэрэмжэтэ Хүдөө ажахын академиин Хари хэлэнүүдэй тэнхимые даагша Сэсэгма Ильинична Гармаева бэлэдхэлэй ехэ гэгшын ажал ябуулаа гэжэ эли байба.
Оюутадые багшанартайнь хамта угтан абаха, хүндэлэн үдэшэхэһөө эхилээд, жюриин гэшүүдтэ анхаралаа табиха гэхэ мэтын эмхидхэлэй асуудалнууд хуу хараада абтаатай байгаа.
Дүрбэн ехэ һургуули түлөөлһэн таба-табан оюутад  командануудые байгуулжа, бэе бэетэеэ ана-мана тулалдаа.
Д. Банзаровай нэрэмжэтэ БГУ-гай, ВСГУТУ-гай, ВСГИК-ай болон В. Филипповэй нэрэмжэтэ БГСХА-гай оюутад гурбан шата гаталжа, эрхимүүдээ элирүүлээ.
Олимпиада нээлгын баяр ёһололдо Буряад Уласай болбосоролой болон эрдэм ухаанай сайд Валерий Поздняков онлайн аргаар оюутадта амжалта хүсөө.
Байгша он Багшанарта болон залан хүтэлэгшэдтэ зорюулһан жэл тула, бүхы даабаринууд багшын ажалтай хабаатай байгаа.
Гэртээ бэлдээд ерэхэ гэһэн түрүүшын шатын даабаришье багшанарта зорюулагдаа.
Эхиндээ жээрэб татажа, хэн хэнэй хойноһоо харюусахаб гэжэ оюутад элирүүлээ.
Зүүн Сибириин соёлой дээдэ һургуулиин болон Д. Банзаровай нэрэмжэтэ Буряадай ехэ һургуулиин оюутад түрүүшын багша тухайгаа ульгам буряад хэлээрээ хөөрөө.
Аяншалагшадтай хүдэлхэ мэргэжэлтэн боложо ябаһан БГУ-гай оюутан Инга Чимитовагай хөөрөөн ехэ дэлгэрэнгы, тодо байгаа.
Баян хэлэтэй басаган гэжэ тобшолол хэгдээ.
Иимэ хэлэлгэ, илангаяа залуу халаанай үмэнэһөө дуулахань хоморой гээшэ ааб даа.
БГСХА-гай оюутан Баин Дамбаев баатаршалга гаргаһан багшанар тухай ехэ һонирхолтой хөөрөө дэлгээжэ, жюриин дура буляагаа.
ВСГУТУ-гай дорюун хүбүүн Зоригто Нанзатовшье Баинһаа дутаагүй.
Өөрын харизматай холо ошохо хүбүүн гэжэ ажаглалта хэгдээ.
Олимпиадын хоёрдохи шатада оюутад 4 станци гаталха ёһотой байгаа.
Илангаяа дүрбэдэхи станцида оюутад ухаагаа гүйлгэжэ, орёо асуудалда харюу бэдэрээ.
Мүнөөдэрэй багшанарай бэрхэшээл шиидхэхэ гэжэ оролдоо.
Салингыень дээшэлүүлхэ, саг һалгаадаг саарһа суурһанай ажалыень бага болгохо, сэрэгэй албанһаа сүлөөлхэ гэхэ мэтын шиидхэбэринүүдые үхибүүд хэлээ.
Һүүлшын шатада Бурдрамай артистһаа дутуугүйгөөр оюутад шүлэгүүдые уранаар уншаа.
Олимпиадын дүнгүүдээр түрүүшын һуури Буряадай Хүдөө ажахын академидэ үгтөө.
Талаан бэлигтэй табан хүбүүд буряад сэдьхэлтэйнүүд, буряад хэлэтэйнүүд, хүдөө гаража хүдэлхэ зорилготойнууд юм.
Хоёрдохи һуурида – БГУ, гурбадахи һуурида – ВСГУТУ гараа.
Командануудые бэлдэһэн багшанарта – Эржена Сергеевна Доржиевада, Ольга Гармаевна Макаровада, Соёлма Анандуевна Дашиевада, Сэсэгма Ильинична Гармаевада баярые хүргэе!
Автор: Сарюуна ЭРДЫНЕЕВАФото: Авторай гэрэл зурагоюутад   фото: Гэр бүлын архивһаа «…Бии бэлигээ бидэндээ залган зорюулhан бэеэрээ – Баатар, сэдьхэлээрээ – Бурхан, багшамнайл даа», - гээд, Д-Н. Д. Доржиев тухай Буряадай арадай поэт Галина Базаржапова-Дашеева бэшэhэн байдаг.
Багшын бүхы омогорхол – шабинарынь.
Даши-Нима Доржиевичай шабинар тоогүй олон юм, тэдэ бүхы буряадуудай hуудаг нютаг оронуудаар ажалладаг.
Тэдэнэй тоодо Оросой Холбоото Уласай габьяата багшанар Е. Д. Цыбикова, Д. Ш. Будаев, Б. Б. Бадмаев, Д-Н. Ц. Доржиев, Я. Ц. Ивахинова, Б. Б. Болотов, Б-С. Ц. Цыденов, Ц. С. Жанчипова, суута уран зохёолшод ба поэдүүд Цырендулма Дондогой, Виссарион Бильдушкинов, Ким Цыденов, Цырен-Дондог Хамаев, Лопсон Тапхаев, Владимир Тулаев, Балдан Ябжанов, Георгий Дашабылов, Булат Жанчипов, Галина Базаржапова-Дашеева, сэдхүүлшэд Ревомир Гармаев, Бато Цырендылыков, Бадма-Дари Найдаров, Дондог Бальжинимаев, Цыдып Цырендоржиев, Цыден Оборов ба бусад.
Эрдэмэй-шэнжэлэлгын хүдэлмэринүүдээ бэшэхэдэнь, эрдэмэй докторнууд Ш-Н. Р. Цыденжаповта, Б. Д. Баяртуевта, Д. Д. Санжинада, М. Д. Зомоновто, хэлэ бэшэгэй ба багшын эрдэмэй кандидадууд В. Ж. Хамагановта, Д. Д. Башиновта, С. Д. Бабуевта, Д. Ц. Жаповада, Д. А. Райнцановада профессор туhа хүргэhэн байна.
Эдэ булта буряад хэлэ бэшэгэй мэргэжэлтэд болоно, ехэ дүй дүршэлтэй, Эхэ орондоо дуратай хүнүүд.
Эхэ орондоо дуратай байлга хадаа түрэл хэлэндээ хандасаhаа эхилдэг ха юм.
Түрэл хэлэн тухай ойлгосо түрэhэн гэртэй, эхын дулаантай, Эхэ оронтой тон адли удхатай.
Тодорхойлбол, хэлэн гээшэ Эхэ орондоо дурлалгын мэдэрэл түрүүлдэг юм.
Даши-Нима Доржиевич буряад арадайнгаа хэлэ бэшэг, түүхэ намтар наринаар шэнжэлһэн хүнүүдэй нэгэн, сэнтэй эрдэмтэ ажалнуудай автор.
Тоолобол, «Эртэ урда сагай буряад хэлэн», «Буряад хэлэнэй причастна, деепричастна обородууд», «Буряад хэлэндэ тусгаарлаха (онсолхо) зарим тэды асуудалнууд», «Хуушан буряад хэлэн», «Буряад арадай хуушан буряад бэшэгэй хэлэн», «Мүнөөнэй буряад хэлэн.
Синтаксис», «Документы делопроизводства бурят в стародавние времена», «Употребление падежей в «Прошении Арьяева» и в «Рапорте Моджиева», «Ламрим чен-по» гэhэн Зонхобын найруулгын буряад оршуулга» ба бусад.
Шэнжэлэлгын ажалнууд соонь 1992 ондо Улаан-Үдэдэ хэблэгдэhэн «Хуушан  буряад хэлэн» гэhэн монографи онсо hуури эзэлдэг.
Хэлэ бэшэгэй эрдэмэй кандидат М. Матвеевагай бэшэhээр, энэ ажал соогоо автор Октябриин хубисхалай урда тээ буряад хэлэн өөрын грамматическа нормотой ба дүримүүдтэй байhан гэжэ эгээ түрүүн тэмдэглээ.
Энэ үе болотор буряадууд өөрын зохёолой хэлэгүй байгаа гэhэн буруу hанамжа бии.
Иимэ буруу hанамжада үндэhэлжэ, буряад зохёолой хэлэнэй hуури халха-монгол хэлэн дээрэ үндэhэлхэ ёhотой гэжэ дурадхагдадагынь хайшаа юм.
Эрдэмтэн урдын агууехэ зохёолнуудые шэнжэлхын тула Москвагай, Ленинградай, Монгол гүрэнэй архивуудта хандаhан.
XVII - XX зуун жэлэй эхин үенүүдэй Монголой Сэсэн, Түшээтэ, Засагта ба Сайн-Ноён хаашуулай архивай материалнуудтай хүдэлхэ аза талаантай байгаа.
Буряад ба монгол хэлэнүүд дээрэ бэшэhэн албан хэрэгэй, хуулиин ба түүхын дансануудые болон уран зохёол шэнжэлжэ, буряад хэлэнэй үндэhэн монгол хэлэнэйхиhээ ондоо, абяанай байгуулгань ба грамматическа hууринь өөрын шэнжэтэй гэжэ автор тобшолол хээ.
Буряадууд монгол арадай нэгэ хубинь болоногүй, харин Байгал шадархи баргадуудhаа таhаржа, эртэ урдын монгол хэлэтэ хори ба эхирэд угтан болон, амяаран хүгжөө гэhэн hанамжаяа монографиин нэгэ хэhэг соо баримтална.
Хэзээшье эрдэмтэнэй энэ туйлай ехэ ажал эрдэм шэнжэлэлгын, мүн hуралсалай талаар гүнзэгы удха шанартай.
Даши-Нима Доржиевич 60-аад жэлэй туршада оюутадта түрэл хэлэеэ заагаа.
Түрэл хэлэн гээшэ тоонто нютагай таhаршагүй нэгэ хубинь болодог гэжэ мэдэнэбди.
Мүн үхибүүн наhантаймнай нягта холбоотой.
Д-Н. Доржиев тоонто нютагтаа – Ага-Хангилдаа үнэн сэхээр дурланги hэн.
Тэрэ Шэтэ можын Могойтын аймагай Ага-Хангил нютагай Хилгэндэ гэжэ газарта 1928 ондо Доржи Дамбаев Цыбжит Очирова хоёрой гэр бүлэдэ түрэhэн юм.
Ага-Хангилайнгаа эхин шатын hургуулида ороо, 1940 онhоо Агын 1-дэхи дунда hургуулида hypaa.
1946 ондо Агын багшанарай училищи дүүргээд, Урда-Агын болон Аргалиин hургуулинуудта хоёр жэлэй туршада багшалаа.
Удаань Д. Банзаровай нэрэмжэтэ Буряадай гүрэнэй багшанарай институдай түүхын ба хэлэ бэшэгэй факультедэй буряад хэлэнэй ба литературын таhагай оюутан болоhон, сталинска стипенди дээрэ hураhан байна.
Саашань хэлэ бэшэгэй эрдэмэй доктор, профессор Г. Д. Санжеевэй хүтэлбэри доро Москвада СССР-эй Эрдэмэй академиин Зүүн оронуудые шэнжэлэлгын институдай дэргэдэхи аспирантурада hуралсалаа үргэлжэлүүлээ.
Удаань түрэл институдаа бусаад, буряад хэлэнэй багшаар ажаллаа, монгол шэнжэлэлгээр, буряад хэлэнэй түүхээр лекцинүүдые уншадаг байгаа.
1965 онhoo 1972 он болотор буряад хэлэ бэшэгэй кафедра хүтэлбэрилөө.
1972-1989 онуудта Агын багшанарай училищида буряад хэлэ ба литература зааhан байна.
Һүүлээрнь кафедрадаа бусажа, 1994 ондо Россиин Эрдэмэй академиин Сибириин таhагай Буряадай ниитэ эрдэмэй институдта докторой нэрэ зэргэ хамгаалаа бшуу.
Теэд тэрэ хаанашье ябабал, зун бүри тоонто нютагаа эрьехэ арга боломжо олоод лэ байха.
Тиихэдээ Даши-Нима Доржиевич тон жаргалтай ябадаг бэлэй.
Хаана айлшаар буунаб, гэрээр дүүрэн нэрьемэ шанга хоолойнь зэдэлхэ, үнэн зүрхэнhөө ташаганаса энеэхэнь дуулдаха.
Олон шагналнуудтай hэн.
Эрдэмэй хүдэлмэрилэгшэдые ба багшанарые бэлэдхэлдэ оруулhан туйлай ехэ хубитынгаа түлөө 1998 ондо «Оросой Холбоото Уласай дээдэ болбосоролой хүндэтэ хүдэлмэрилэгшэ» гэhэн үндэр нэрэ зэргэдэ хүртэhэн.
2005 ондо Буряад Уласай академик П. Р. Атутовай нэрэмжэтэ шангай лауреат болоhон, 2007 ондо «Буряад Уласай эрдэмэй габьяата ажаябуулагша» нэрэ зэргэдэ хүртэhэн байна.
Үндэр шагнал, медальнуудайнгаа хажуугаар «Победа» ажахын «Хүндэтэ колхозник» гэжэ нэрэ зэргэдэ хүртэhэндөө, Даши-Нима Доржиевич ехэтэ хүхиһэн, баярлаһан, энэ шагналаа юунһээшье үлүүгээр сэгнэдэг hэн гэхэ.
Иимэ нэрэ зэргэ бэлэхэнээр үгтэдэггүй.
Эсэгэ ороноо хамгаалгын Агууехэ дайнай үедэ эдир залуухан наhандаа бүдүүн зонтойл адли түрэл колхоздоо хүдөөгэй бүхы ажал хэлсэhэн хүн.
Хожомынь, дээдэ hургуулида орохоёо ошохо болоходонь, нютагаархидынь аба сэргээрээ хамhалсаа бшуу.
Тэрэнэйнь түлөө профессор бүхэли наhаараа баярые хүргэжэ ябаhан юм.
Даши-Нима Доржиевич тоонто нютагтаа, оршон тойронхи байгаалидань болон эндэ hуудаг арад зондоо дуратай hэн.
Энэ дураяа шабинартаа дамжуулжа шадаhан гэхэдэ алдуугүй.
Тэрэ 2013 ондо, 85 наhанайнгаа бэлшэр дээрэ энэ наhанhаа мордоо.
Мухар-Шэбэрэй аймагай Һутай нютагhаа гарбалтай наhанайнгаа нүхэр Цыпилма Дондуковна Сандановатай 8 үри хүүгэдые үндылгэжэ, ажабайдалай үргэн харгыда гаргаhан байна.
Дарима Базарова,Ц. Жамцараногой нэрэмжэтэ Агын хизаарай номой сангаймэдээсэлэй таhагай ахамад библиотекарь Эшэ үндэhэн:Базаржапова-Дашеева Г. Бэеэрээ – баатар, сэдьхэлээрээ - бурхан, багшамнайл даа// Буряад үнэн, 2011, 2 июня.
Доржиев Д-Н. Буряад хэлэ бэшэгэй үндэhэн тухай зарим тэды ажаглалта// Буряад үнэн, 1998, 22 октября.
Жамсаранов Ц. «Нютагайм зон намайе мартаагүй…»// Толон, 2014, №36.
Жигжитов Б-М. Талантливый педагог, ученый// Буряад үнэн, 2011, 26 мая.
Матвеева М. Профессор Дашинима Доржиев// Буряад үнэн, 1998, 22 октября.
Семейное призвание - педагог / отв. ред. Г. И. Рогалева; сост.
С. Б. Санданова.
— Улан-Удэ: Издательство Бурятского госуниверситета, 2019.
Фото: Гэр бүлын архивһааДаша-Нима Доржиев                              БААБГАЙҺАА  ЭХИТЭЙ   Эгээл түрүүшынхиеэ амитанай далаар хара баабгайнууд үзэл үзэжэ эхилhэн домогтой.
Тайгын эзэн барижа эдиhэн үен ба хулганаануудай үхэhэн hэе сооhоо далынь яhа гаргажа шэнжэлээд,  хойноhоомни ангуушад намнана гү, али үгы гү гэжэ мэдэдэг гэжэ урдын зон этигэдэг байhан.
Баабгайнууд агнажа бариhан зарим амитадайнгаа бэенүүдые үлɵɵнгүй бултыень эдидэг, харин нүгɵɵ заримануудые бүтэн шахуу орхёод, гансал  бэе сооhоонь далынь яhа зулгаажа гаргаад, абаад ошодог гэжэ үни урдын сагhаа ангуушад гайхалдан ажагладаг байhан ха.
Тииhээр амитадай далын яhаар үзэл үзэдэг заншал ангуушадай дунда дэлгэрhэн түүхэтэй.
Уданшьегүй тэрэнь элдэб дээрмэшэд болон хулгайшадай дунда тараhан гэдэг.
Саашадаа тус гайхамшагта аргые бɵɵ шажантан амжалтатайгаар хэрэглэдэг болоhон.
Дам саашаа далын яhаар үзэл үзэлгэ  буддын шажанай бүтээлнүүдэй тоодо оруулагдажа, тэрэниие хэрэглэhэн урдын ламанарай гайхамшагта сэсэн мэргэн айладхалнуудынь түүхэдэ ороhон гэжэ эли.
ЗОЛ ЖАРГАЛ ЗАЯАДАГ Хонин гээшэ уураг тархиин хүгжэлтэгүй, эрьюу тэнэг амитан гэжэ тоологдодог.
Хэндэшье мээхэйржэ эжэлшэдэггүй, ехэ айхаяа  мэдэдэггүй, эхэ – хонид хурьгадаа ехэ энхэрдэггүй, аюулhаа аршалхые hэдэдэггүй г. м. үшɵɵ олон баримтанууд бии.
Теэд хониной далын яhан айхабтар сэсэн мэргэн, эди шэдитэ зүнтэй гэжэ үни урдын сагhаа мэдээжэ.
Манай элинсэгүүд далын яhа хэрэглэжэ, байдалай алишье талын ба  үнгэрhэн, мүнɵɵнэй ба ерээдүйн сагай нюусануудые жэншэдгүй мэргэнээр элирүүлдэг байhан гэжэ эли.
Талын нүүдэлшэдэй баялигай дээжэ - хонин – гайхамшагта таабаритай, эди шэдитэ хүсэтэй.
Тэдэ эзэдээ арhа нооhоороо дулаасуулжа, мяхаараа хооллуулжа, үхэhэншье хойноо далынгаа зурагуудаар hэргылэмжэлэн, аюулhаа абарха, али гэбэл, зол жаргал  заяаха шэдитэй.
Эхэ дэлхэйн байдалай ба  юртэмсын шэнжэ шанарай долгинуудые шуhан, мяхан, яhан соогоо шэнгээгээд, эзэдтээ үреэжэ зорюулдаг ха юм даа.
YЗЭЛ YЗЭХЭДƟƟ         Yзэл үзэхын тулада яhаяа зүб шэлэхэнь шухала.
Зорюута гаргагдаhан хониной - баруун, харин үбшэлɵɵд гү, али гэбэл, зэрлиг амитадай хүнэhэн боложо унаhан хонидой – зүүн  далын яhан хэрэглэгдэдэг.
Баян ба ухаатай эзэнэй хониной далын яhан хүдэр томо аад, хүнгэхэн байдаг, үгытэй тулюур эзэнэй – жэжэхэн хэмтэй байдаг гэhэн тэмдэгтэй.
Харуу зантай эзэнэй хониной далын яhан үлүү зузаан байдаг ха.
Нимгэн ба ута түхэлтэй далын яhан хониной тулюур муу зантай эзэнтэй байhаниие  гэршэлдэг.
Худалша эзэтэй хониной далын яhан нимгэн аад, хүндэ байдаг гэжэ тэмдэглэгдэнэ.
Yзэл үзэхэ хониной далын яhые сэбэрээр шуулажа мэрээд, сэбэр уhаар угаадаг урдын гуримтай.
Удаань тэрээнээ арсын утаанда утажа арюудхаад, үзэлшэн баруун гараараа толидо дүтэлүүлжэ баридаг.
Тиигээд 3-7 дахин «Йе дхарма» гэhэн тарни уншаад, дээдын сахюусадые зүб харюу айладхахыень гуйhанай удаа далынгаа яhые гал соо шатаадаг заншалтай.
Бүтээлэй дала шатааха түүдэгынь утаагүй байхаhаа гадна олоной нюдэнhɵɵ холо табигдадаг.
Хэрбэеэ далын яhан шангаар ташаганан абяалжа шатаа hаа, эзэдэй гэртэ ада баршад байрлаа гэhэн муу тэмдэгтэй.
Тахяагай шаханаандал адли абяан ада баршадай хорлолhоо айл бүлэдэ эбээ таhаралга ба хэрүүлэй гараhан тушаа hэргылэмжэлнэ гэдэг.
Тиигээд хэрбэеэ далын хярань түргэн шатаад унашоо hаань, ада баршадай хорлол тусхай бүтээлнүүдээр бэлээр заhагдаха аргатай.
Бүтээлэй далын яhанай нюруу талань хэдэн хэhэгүүдээр хубаардаг.
Тэдэнь «аршалагшад», «дайсад», «түрэлхид», «хаан», «ноёд», «түшэмэл», «үзэлшэн», «hуулгамаришан» гээд нэрлэгдэдэг.
Дала доодо таладаа гантабал, үзүүлжэ байhан хүндэ хатуу жэлэй тэмдэг.
Дундуураа гантабал, урагшагүйдэхэ ба голхорхын тэмдэг гэhэн удхатай.
Харин далын хяра дээрэ гантан гараhан зурлаанууд үзүүлэгшэдэ ямаршье дайсад ба ада баршад аймшагтай бэшэ гэжэ харуулна.
Далын хонхор соо гараhан зурлаанууд эд зɵɵриин талаар гарзатай байжа болохо тухай hэргымжэлдэг.
Харин хонхорынь гантангүй, бүлхыгɵɵ hаа, баяжахын тэмдэг гэдэг.
Сагаан үнгэтэй далын яhан – амгалан тайбанай hайн тэмдэг, харин боро хүхэ үнгэтэй - ехэ hалхи шуурганай, хара үнгэтэй – аадар бороогой тэмдэг, шара  үнгэтэй – дулаархын зүнтэй.
Мүн лэ далын гантаhан зурлаануудаар манай элинсэгүүд мал hүрэгтэ шононуудай, хулгайшадай добтолжо, аюул тодхорой болохо тухай, үлэнхэ хооhонhоо, халдабарита үбшэнhɵɵ мал hүрэгэй олоороо хосорхо гү, али гэбэл, баян ургасатай жэлэй гараха байһаниие  ехэ мэргэнээр элирүүлдэг байhан гэжэ эли.
ХАРА-САГААН  ЗУРЛААНУУДХониной далые шатаахада, гантажа бии болоhон хара-сагаан зурлаанууд хүнэй хуби заяанда муу-һайн юумэнэй hэлгээе hүлдэлдэг.
Yргэлжэ олон зурлаануудаар хушагдаhан далын яhан ехэ муу зүнтэй гэжэ тоологдодог.
Сагаан зурлаанууд – hайн, хара – муу, харабтар боро – мүн лэ муушаг нүлɵɵтэй.
Муу зүнтэй хара зурлаануудай олоор гарахада, манай элинсэгүүд элдэб янзын – галаа арюудхалгын, хии мориёо мандаахын г. м. бүтээлнүүдые үйлэдэдэг, маани мэгзэмүүдые уншажа, байдалайнгаа урасхалые hайн тээшэнь эрьюулдэг байhан.
Далын «түрэлхид» гэhэн hуурида ехээр харлабал, бүлын хэн нэгэндэ зорюулжа, наhа утадхалгын маани хуруулдаг.
Далын нюрууе хүндэлэн хэбтэhэн зурлаанууд хүндэ үбшэн тухай, утаашаа зурлаанууд – дээрмэ тонуулай аюул тушаа hэргымжэлдэг.
ТООНТЫН ТАЙЛГАН ДЭЭРЭ                        Yхибүүнэй түрэн мүндэлхэдэ, тоонтын тайлганай найр дээрэ хониной далаар үзэл үзэжэ, урдахи хуби заяаень тодорхойлдог байhан заншалтай.
Тэрэнэй тулада үхибүүнэй эсэгэ бусалжа байhан мяхатай тогоон сооhоо хониной далые гаргажа, хутагагүйгɵɵр сэбэрээр мэрэhэнэй удаа гал руу шэдэдэг байгаа.
Нэгэ хэды саг болоод, яhаяа гал сооhоо гаргаха.
Тиигээд баян айлай үхибүүн hаань, бɵɵ удаган, харин үгытэй зоной дүтын  түрэлхидынь  яhаяа шэнжэлдэг hэн ха.
Утаашаа олон зурлаанууд үхибүүнэй золтой жаргалтай ерээдүйн наhан тушаа айладхана, харин хүндэлэн олон зурлаанууд урдахи хуби заяандань ушаралдаха hаад бэрхэшээлнүүдые харуулна гэhэн удхатай.
Удаань эсэгэнь бүтээлэйнгээ яhые мүр дээгүүрээ гэдэргэнь шэдээд харадаг байhан.
Хэрбэеэ далын яhан хяра талаараа дээшээ хараад унабал, үхибүүн ута наhа наhалха.
Харин доошоо хараа hаа – ута наhа наhалхагүй, үбшэн үхибүүн гаража болоо гэhэн тэмдэгтэй.
Эсэстэнь бүтээлэйнгээ яhые заабол хаха бута сохёод хаяха ёhотой.
Бүтэн зандань хаябал, тэрэнииень муу хүн гартаа оруулжа, нялха үхибүүе  хорложо магадгүй гээд сээрлэгдэдэг.
ДЭРЭ ДОРОО ХОНУУЛДАГYзэлшэндэ үзэл үзүүлхэ хүсэлтэй хүнүүд үдэшэлэн унтахадаа,   хониной сэбэрлэгдэhэн далын яhые дэрэ дороо табяад  хонохо ёhотой.
Тиигэжэ эзэниинь болодог гуримтай ха.
Yглɵɵдэрынь тэрэ яhаяа абаад, мэдэлшэндэ ошодог.
Далын яhаар hүни орой 2-3 хүнэй хабаатайгаар үзэл үзэгдэдэг  гуримтай.
Хониной далаар үзэл үзэлгэ – эгээл хорогүй, амгалан тэнюун бүтээлнүүдэй нэгэн гэжэ тоологдодог.
Юундэб гэхэдэ, тэрэниие гүйсэдхэхын тулада дошхон, хатуу бурхад, сахюусад дуудагдадаггүй.
Урдань далын мяха гараараа ходолжо эдидэг, хутага болон бусад эритэ зэбсэгүүдые огто дүтэлүүлжэ болохогүйн хажуугаар шүдɵɵрɵɵ мэрэхэнь хорюултай байhан.
Далын хүсэниинь – гүн ухаанай ба дээдын нарин мэдэрэлэй үндэhэтэй.
Бүри урдын манай хулинсагууд болохо талын скифүүд гэhэн арад далынь яhаар үзэл үзэхэ хониёо гаргахадаа, хутага хэрэглэдэггүй, харин улаан гараараа хоолойень бажуужа, амииень таhалдаг гуримтай байhан.
«ХОНИН МЭТЭ СЭБЭРХЭН…»Yни урдын сагhаа хониной далын яhаар ганса буряад-монголнууд бэшэ, харин Урдын Римэй империдэ, грек, хитад, япон, мүнɵɵнэй Дунда Азиин, Хойто Африкын арадууд, Америкын индейцүүд болон Европын олон гүрэнүүдэй улад зон үзэл үзэдэг байhан түүхэтэй.
Урдын хүнүүдэй хүүрнүүд соо туулгаар, алта мүнгɵɵр шудхаhан хониной толгойнууд ба дүрсэнүүд мүнɵɵ олдодог.
Бронзово үеын зоной ажалай зэбсэгүүд дээрэ хониной дүрсэнүүд hиилэгдэнхэй байдаг.
Кавказай осетин арад мүнɵɵшье хониндо ехээр шүтэдэг, «Фыры дзуар» гэhэн хониной дүрсэтэй бурханда hүзэглэдэг.
Жэшээнь, шэнэ гэр барихынгаа урда тээ шэлэһэн талмайдаа хони асаржа табидаг.
Тиигээд хаана хонин хэбтэнэб, тэндэ гэрэйнгээ һуури табижа эхилдэг.
Зол жаргал татахын тулада шэнэ гэрэй фундамент дээрэ хониной шуhа сүршэн адхадаг заншалтай юм.
Мүн лэ осетинүүд түрэ дээрэ: «Һайн тарган хонид шэнги хүдэр ба  элүүр энхэ бэетэй олон хүбүүдые түрэхэтнай болтогой!
Тиигээд бишыхан ба хɵɵрхэн хүбүүн тушаа иигэжэ хэлэдэг: «Хонин мэтэ сэбэрхэн хүбүүн! »
Автор: Баярма БАТОРОВАёһо заншал  фото: pinterest. es Арбаад жэлэй саана уулзахадаа, тиимэ hайхан шэг шарайтай байгаагүй, Самбаhаа хойшо шарайнь сэлмэһэн гэхээр.
Шара Самба наhа дүүрэһээр табан жэл болоо.
Хуланиие таби хүрэхэеэ ябаhан hамган гэхэдэ, нюрга бэень уян жэбжэгэр зандаа.
Бидэ хоёр залуу наhандаа тэхэреэ байнабди гэхэдээ, зүрхыемни ямар бэ даа нэгэ хара бууhан гэмшэл бажуугаадхиба.
«Хулан бидэ хоёр мүнөө тэрэ холын манан соо гээгдэн үлэhэн хүсэл мүрөөдэлөө, эдир залуу наhаяа дахин бусаажа шадахагүйбди!
Али үни үнгэрhэн сагые. » – гэжэ шаналбаб.
Хулан бидэ хоёр моридойнгоо эмээл абажа, шүүдэрэй хүсэд хатаадүй үдхэн ногоон соо hуубабди.
Хулан малгайгаа абажа, зунай hаалида зөөлэрhэн сагаан гараараа, шарабтар үнгэтэй үhэеэ эльбээд:- Би шамайе намтай уулзангүй ябашахадаа болохо гэжэ айгаад, басагаяа эльгээгээ hэм.
Иигэжэ уулзахабди гэжэ оройдоош hанаагүй бэзэш даа, - гэхэдэнь:- Иигэжэ уулзахабди гэжэ һанаагүйб.
Мүнөөдэр танайда ошохо гэжэ байгааб, - гэжэ сэхэеэ хэлэбэб.
- Үргэмэл ганса басагамни гээшэл даа, тэрэшни.
Али үнинэй хадамда ошонхой.
Нэгэ хүбүүтэй юм.
- Һайхан басаган байна hэн.
Шамайе зээтэй болгоо ха юм даа.
- Тиимэ-ээ.
Ёhотойл, амин хайратай юумэмни даа.
Хөөрхэн хүбүүн бии.
- Ши үбгэнhөө хойшо гэмгүй байна бэзэш даа?
- Яахаб даа.
Самбаhаа хойшо гансаардаха, гажарха үдэр hайсал байгаа hэн даа.
Эрэ хүнэй гар дутаха гээшэ амаргүй юм байна.
Самба зоргоороошье hаа, юумэндэ хүрэхэдөө, гайтайхан эрэ hэн.
Би тэрэ гар доронь наhаяа элээhэн хадаа тэрэ гарыень үгылөө ха юмбиб.
Яахабши даа, эхэнэр хүнэй заяан иимэл байдаг бэзэ, - гээд, Хулан хоолойгоо шэшэрүүлэн, үбhэ таhалжа зуугаад, доошоо хараба.
Бидэ хоёр ойро зуура абяагүй hуубабди.
Ононой шугын томо томо хэдэгэнээнүүд дүнгинэлдөөд, мориднай бургааhа руу шургажа дэбхэрэлдэхэдэнь, хүсэд болоhон мойhон под-под гэн унажа, бургааhанай забhараар үлеэһэн hэбшээнэй сэсэг ногооной, жэмэсэй үнэрөөр анхилхадань, зосоомни онгойходол гэбэ.
Хулан уушхаржа, утаар hанаа алдаад, гараа hарбайжа, бууралтаһан үhыемни эльбээд:- Сампилни даа. – гэбэ.
- Тэрэ жэлэй наадан.
Ши бидэ хоёр эгээл эндэ моридоо уяад, холын юумэн тухай мүрөөдэжэ, һанажа hуугаа бэлэйбди.
Би тиихэдэ, арбан долоотой ябааб.
Тэрэ үдэр ямар һайхан байhыешни мүнөө болотор. – гээд, зосоомни гэнтэ уяраад, нёлбоhоо барижа шадабагүйб.
Хулан бүhынгөө үзүүрээр нюдымни аршаад, хүсэд болоhон мойhондол хүрин харахан нюдөөрөө намайе хайрлан шэртэбэ.
Бидэ хоёр нюдэнэйнгээ гэрэл соо бэе бэеынгээ бүхы һайн һайханиие, эдир наһанайнгаа хүсэл мүрөөдэлые хэтэ мүнхэдэнь шэнгээн үлөөхэ гэhэндэл, харасаяа тогтоожо уулзуулбабди.
Хуланай нариихан уршалаатай сэбэрхэн хүзүүнһээ сэсэг, жэмэсэй хангалтаһандал дулаа урьяад, гүрээгэйнь hудаhанай лугшахада, шэг шарайнь улаа бутаран, наhанайнь уршалаа тэнииhээр тэниигээд, нюдэниинь гэрэлтэhээр гэрэлтээд, аяар тэрэ гушан жэлэй саадахи Хулан боложо, хубилан миhэлзэбэ.
Би тэрэниие хүзүүгээрнь тэбэреэд, нюдэеэ анижа, зүрхэнэйнь сохилхые шагнаархан байбаб.
Голой гараса дээрэ хүүгэд шууялдажа, уhа гарана хэбэртэй.
Нэгэ хүн:- Бэе бэеhээ баряад, һайнаар hуугты.
Уhанда унажа, тодхор татабат! - гэжэ шангаар бадашахань дуулдаба.
Хүүгэдэй ханхинаhан дуунда Ононой бүтүү ехэ шугы тэрэ шэгээрээ найган надхажа, шубууд дуу шуугаа абалсан жэргээд, Хулан бидэ хоёрто иигэжэ хүн зонhоо нюугдажа байһанай хэрэггүй болобо.
Хулан түргэхэн хүл дээрээ бодоод:- Даша үбгэн хүүгэдээр мойhо түүлгэхэ гээ hэн.
Минии энхэргэн хүйхэр тэдэнээр ябаха ёhотой.
Сампилымни хараарай, - гэхэдэнь:- Сампил гэбэ гүш? – гэжэ би гайхан асуубаб.
- Тиимэ-ээ.
Зээ хүбүүндээ би шинии нэрэ үгөө hэм.
Минии хоолойдо баhа нэгэ барагар хара юумэн торошобо.
«Яагаашье жэгтэй хорбоо гээшэб?
Үри зээдээ залуу наһанайнгаа амарагай нэрые үгэхэ гээшэ, хоморхон хайра.
Хүниие хайрлажа, үдэhэн түрэhэн уула уhаяа hанажа ябадагаймни хайра шан гээшэ гү? »Хулан бидэ хоёр яаража, моридтоо мордоод, хүүгэдэй замые тодожо абахаяа холохонуур тойрожо галгюулбабди.
Шугы сооhоо сэхэ гарахаяа гайхаад, тушаан боложо, зам ниилэhэн зон хэбэртэй ябахамнай ха юм.
Ай, хөөрхы, зайлуул!
Хулан уралаа зуужа, нюдэеэ ониилгоод, ямаршьеб юумэндэ hаналаа табижа ябаhанаа:- Сампилни!
Иигээд лэ үнгэршэхэ хорбоое яалтайбши даа? – гээд, утаар татажа, hанаа алдаба.
Ононой гараса дээрэ галуу нугаhанай ганганалдаһандал хүүгэд багашуул шууялдан, хонгёо солгёон хоолойнь уула уhые дамжан сууряатуулна.
Наймадугаар hарын наран доро дуураhан газар дэлхэй дээрэ Онон мүрэн зөөлэхэн урадхалаараа холын ябадал, хожомой хэрэгүүд тухай хөөрэн, түүрээн шэбэнэжэ байба.
Доржо СУЛЬТИМОВ буряадшалбаРанееХулан бидэ хоёр (30 жэлэй хойно)Хулан бидэ хоёрАвтор: Сэнгын ЭрдэниФото: pinterest. esуран зохёол Буряад Уласай Толгойлогшо Алексей Цыденов хүдөө ажахын һалбариин ажалшадые амаршалаад, юрын бэшэ ажалайнь түлөө баяр хүргөө.
- Мүнөө сагта, илангаяа эдеэ хоолой талаар аюулгүй байдал сахилгын асуудалнуудай шухала болоод байхада, манай орондо бэшэ гүрэнүүдэй дурагүй болоһон оршондо өөрынгөө бэеэ дааһан байдалые хамгаалжа, хүндэхэн сагта Россиин бүхы ажаһуугшадые амтатай болон шанартай эдеэ ундаар хангалга тон шухала болоно.
Энээниие таанад эрхим һайнаар дүүргэнэт, манай республикада хүдөө ажахы тон һайн хэмжээндэ.
Эдэ бүгэдэ – таанадай үдэр бүриин, түхэреэн жэлэй үрэ дүн, - гэжэ Алексей Цыденов хэлээ.
Мүн баһа эб хамтын ажал һайнаар нүлөөлнэ гэжэ тэрэ тэмдэглээ.
Байгша ондо миллиард шахуу түхэриг һомологдожо, республикын хүдөө ажахын нэгэдэлые федеральна болон республиканска һан жасануудһаа дэмжэгдээ.
Буряад орондо шэнэ түлэбүүд бэелүүлэгдэнэ, мүнөө үеын технологинууд хэрэглэгдэнэ, шэнэ хэрэгсэлнүүд худалдан абтагдана, шэнэ эдэй зүйлнүүд үйлэдбэрилэгдэнэ.
Хүдөөгэй ажалшадай амжалтануудые Буряадай Арадай Хуралай Түрүүлэгшэ Владимир Павлов тэмдэглээ.
- Хүдөө ажахын нэгэдэл ба республикын хүдөө ажахы эдэ жэлнүүдтэ тогтууритайгаар хүгжэнэ.
Манда шэнэ технологинуудай, таряа талханай шэнэ һайн шанарай үрэһэнүүдэй нэбтэрүүлэгдэжэ байһаниинь һайн гээшэ.
Тиихэдээ эдэ хэрэгүүдые Хүдөө ажахын яаманшье, мүн баһа малшад, таряашад өөһэдөөшье үүсхэнэ.
Газараа элдүүрилхэ, адуу малаа ажаллаха болон эд бараа, эдеэ хоол үйлэдбэрилхэ шэнэ техникээр хангагдана, - гэжэ Владимир Павлов тэмдэглээ.
Хүгжэлтын талаар хэлэбэл, 2022 ондо хартаабха болон мяханай зүйлнүүдые үйлэдбэрилгэ түрүү зэргэдэ гараа.
Тэдээнһээ гадуур, байгша ондо бодо малай тоо толгой яһала олошороо, таряалангай газар үргэдхэгдөө.
Хүдөө ажахын нэгэдэлые (АПК) мүнгэ тангаар хангалга нёдондо жэлтэй сасуулхада, 11 ху- бяар дээшэлээ.
- Энэ жэл юрын бэшэ байгаа.
Тэрэ малай арһанай нодулярна дерматидһаа эхилээ, удаань элдэбын хорилтонууд, гадаадахиие өөһэдынхеэрээ һэлгэлгэ, харин зундаа зарим аймагууд гандахаяа һанаа.
Тиигэбэшье бидэ хамтадаа бүхы хүндэ хүшэрые амжалтатайгаар дабажа шадаабди, өөрынгөө ажалда харюусалгатайгаар хандаабди.
Энэл манда һайн дүнгүүдые туйлахадамнай туһа болоо, - гэжэ Засагай газарай Түрүүлэгшын орлогшо – Буряадай хүдөө ажахын ба хоол хүнэһэнэй сайд Галсан Дареев тэмдэглээ.
Өөрынгөө газар дээрэ хүдөө ажахын үйлэдбэридэ эб хамта ажаллажа байһан республикын хүдөө ажахын эрхим ажалшадые шагналга - хэмжээ ябуулгын эгээл баярта үйлэ хэрэг болоо.
Өөрынгөө мэргэжэлтэ ажалда амжалта туйлаһан 29 эрхимүүдые элирүүлэн тэмдэглээ.
«Ургамал ургуулалгада, механизацида эрхим мэргэжэлтэн» шагналаар шагнагдаа: «Эрхим комбайнёр»: Иван Спиридонов - «Куйтунское» ООО-гой комбайнёр, Тарбагатайн аймаг;
Владимир Авдеев - «Виста» ООО-гой комбайнёр, Бэшүүрэй аймаг;«Тарилгын бригадын эрхим бригадир» - Туяна Содномова КФХ «Будаев В. С. », Сэлэнгын аймаг;
«Эрхим жолоошон» - Андрей Зеленкин - «Куналей Агро» ООО-гой жолоошон, Тарбагатайн аймаг;
«Эрхим механизатор» - Александр Колобков - ЗАО «Сутайское», Мухар-Шэбэрэй аймаг;
«Бүдүүн хоол бэлдэдэг бригадын эрхим ажалшан» - Жаргал Дашиев - «Үльдэргэ» СПК-гай механизатор, Яруунын аймаг;
«Эрхим хартаабха ургуулагша» - Максим Цой - СПК «Газар», Ивалгын аймаг;
«Эрхим овощ ургуулагша» - Марина Казакова - ООО «ГАГ», Сэлэнгын аймаг;
«Эрхим агроном» - Олег Пак - ИП «Дагунова И. В. », Ивалгын аймаг.
«Гэрэй амитадые үдхэдэг ба загаһанай ажахынуудай эрхим мэргэжэлтэн» шангаар шагнагдаа: «Эрхим шубуу тэжээгшэ» - Сергей Самбялов - АО «Улаан-Үдын шубуунай фабрика»;
«Эрхим хонишон» - Тулкинбек Эрматов - ИП ГКФХ «Эрматов Т. Т. », Бэшүүрэй аймаг;
«Эрхим гахайшан» - Анна Астахова - «Свинокомплекс «Восточно-Сибирский» АО-гой 2-дохи участогай орлогшо дарга, Загарайн аймаг;
«Эрхим адуу-шан» - Александр Дарбаков – Ахын аймагай фермер;
«Һү һаалгаар эрхим оператор» - Людмила Потыльцына - СПК «Баян», Зэдын аймаг;
«Эбэртэ бодо мал таргалуулдаг эрхим оператор» - Алексей Якушев - СП(А)К «Уула», Мухар-Шэбэрэй аймаг;
«Эрхим зоотехник» Альбина Бурлакова - ООО «Түгнэ», Мухар- Шэбэрэй аймаг;
«Эрхим загаһашан» - Евгений Суранов - СПК «Кабанский рыбозавод», Кабанскын аймаг;
«Эрхим загаһа болбосоруулагша» Елена Арсентьева - ИП ГКФХ «Воротникова Е. В. », Байгал шадарай аймаг;«Эрхим фельдшер» Мира Апханова - Буряадай амитадай үбшэнтэй тэмсэдэг республиканска станциин Яруунын таһаг;
«Эрхим ветеринарна врач» - Наталья Данзанова - Буряадай амитадай үбшэнтэй тэмсэдэг республиканска станциин Хяагтын таһаг.
«Эдеэ хоол буйлуулдаг үйлэд- бэриин эрхим мэргэжэлтэн» шагналаар шагнагдаа: «Эдеэ хоол буйлуулдаг үйлэд- бэриин эрхим технолог» - Наталья Непомнящих - ООО «Бичурский маслозавод»;
«Эдеэ хоол буйлуулдаг үйлэдбэриин эрхим инженер» - Иван Миловидов - ООО «БУРЯТ- МЯСПРОМ»;
«Эрхим хилээмэ баригша» - Инна Бушарова – Олон шэглэлтэй үйлэдбэри «БИН» ООО;
«Эрхим кондитер» - Наталья Татарникова - ООО Кондитерский цех «Березка»;
«Колбасна үйлэдбэриин эрхим оператор» - Нина Клёнина - ООО Мяха болбосоруулдаг «Сэлэнгэ» фабрика;
«Хэрэгсэлнүүдые заһабарилдаг эрхим слесарь» - Баир Гармаев - ИП Бредний К. В. , «Кондитерские Истории» цех;
«Эрхим яаргашан» - Александр Шишмарев - ООО «Петропавловский мясокомбинат»;
«Мүнгэ санганай-экономическа албанай эрхим мэргэжэлтэн» - Галина Будажанаева – Яруунын аймагай «Үльдэргэ» СПК- гай ахамад нарин тоосогшо;
«Хүдөө нютагай сомоной хүдөө ажахыгаар эрхим дансалагша» - Капитолина Бимбаева - Мухар-Шэбэрэй аймагай «Хүсөөтэ» нютагай сомоной мэргэжэлтэн.
Мүн баһа «Гэр бүлын эрхим фермэ», «Хүдөө ажахын эд хэрэглэгшэдэй эрхим хамтарал», «Эрхим аймаг» болон «Таряашадай-фермерскэ эрхим ажахы» гэһэн урилдаануудай эрхимүүдые шагналнуудаар тэмдэглээ.
«Гэр бүлын эрхим фермэ» - Олзын хэрэг эрхилэгшэ - Таряашанай (фермерскэ) ажахын толгойлогшо Эрдыни Норбоев (Зэдын аймаг);
«Хүдөө ажахын эд хэрэглэгшэдэй эрхим хамтарал» - Хүдөө ажахын худалдаа наймаанай, болбосоруулгын эд хэрэглэгшэдэй эрхим хамтарал «Агро-Восток» (Хэжэнгын аймаг);«Эрхим аймаг» - «Ивалгын аймаг», засаг дарга Николай Емонаков.
Түрүү гурбанай тоодо үшөө Бэшүүрэй ба Сэлэнгын аймагууд оролсоо.
«Таряашадай-фермерскэ эрхим ажахы» - Таряашадай (фермерскэ) ажахын толгойлогшо Дыжидма Новикова (Яруунын аймаг).
Найрай түгэсхэлдэ дамжуулгын туг «Таряашадай-фермерскэ эрхим ажахы» гэгдэһэн ажахын толгойлогшо Дыжидма Новиковада барюулагдаа.
«Эдеэ хоол буйлуулдаг эрхим үйлэдбэри» - ООО «Хлебушек».
Мүн баһа дамжуулгын туг ООО «Хлебушек» үйлэдбэриин хүтэлбэрилэгшэ Зандаева Александра абаа.
Байгша оной август һарада энэ үйлэдбэри талханай 30 тонно зүйл хоногтоо барижа байха мүнөө үеын шэнэ завод нээгээ.
«Буряад Уласай хүдөө ажахын эрхим эмхи» - хүдөө ажахын үйлэдбэриин артель (кооператив) «Уула» (Мухар-Шэбэрэй аймаг).
«Хүдөө ажахын эрхим эмхи» урилдаанай туг Мухар-Шэбэрэй аймагай хүдөө ажахын үйлэдбэриин «Уула» артель (кооператив) - респуб- ликын хүдөө ажахын эгээл тогтууритайгаар хүгжэжэ байһан залуу үйлэдбэринүүдэй нэгэн.
Хэмжээ ябуулгын үедэ һалбариин эрхим ажалшадые баһал засагай болон албануудай шагналнуудаар шагнаа.
Буряад Уласай Толгойлогшын Баярай бэшэгээр Захааминай аймагай «Михайловка» СПК-гай малшан Юрий Батуев шагнагдаа.
Буряад Уласай Засагай газарай Хүндэлэлэй грамотаар шагнагдаа: Дулма Шултумова - Буряадай Мэдээсэлэй-методологическа түбэй экономист, Түнхэнэй аймагта хүдэлнэ;
Наталья Хаптаганова - Яруунын аймагай «Үльдэргэ» СПК-гай тоосооной бүлэгэй нарин тоосогшо;
Бадмадоржо Гомбожапов - Яруунын аймагай «Үльдэргэ» СПК-гай малшан;
Лариса Десятова - Загарайн аймагай «БурятКонсервПром» ООО-гой стерилизатор;
Евгений Устинов - Мухар-Шэбэрэй аймагай «Сутайское» ЗАО-гой механизатор;
Леонид Хамаганов - Буряадай республиканска амитадай үбшэнтэй тэмсэдэг станциин Ахын таһагай ветеринарна врач;Буряад Уласай Хүндэлэлэй грамотаар Буряадай республиканска эрдэмэй-үйлэдбэриин ветеринарна лабораториин захиралай орлогшо Доржо Петруев шагнагдаа.
«Буряад Уласай үмэнэ габьяагай түлөө» медаляар «Россельхозцентр» ФГБУ-гай Буряад Уластахи таһагай хүтэлбэрилэгшэ Намжил Мардваев шагнагдаа.
Буряад Уласай Арадай Хуралай Баярай бэшэгээр Захааминай аймагай «Хуртага» СПК-гай түрүүлэгшэ Баярма Намдакова шагнагдаа.
Ородой Холбоото Уласай Хүдөө ажахын яаманай Баярай бэшэгүү- дээр шагнагдаа: Сергей Белов – ООО «Молоко Бурятии» Агрохолдингой слесарь-сантехник;
Евгений Шевелев - Кабанскын аймагай «Байкальская» ОС-ой механизатор;
Светлана Тарасова - Улаан-Үдын амитадай үбшэнтэй тэмсэдэг станциин ветеринарна врач;
Александр Козлов - Мухар-Шэбэрэй аймагай «Түгнэ» ООО-гой захирал;
Александр Климов - Яруунын аймагай «Үльдэргэ» СПК-гай механизатор;
Баир Раднаев - Яруунын аймагай «Үльдэргэ» СПК-гай малшан;
Валентина Терентьева - Кабанскын аймагай туршалгын «Байкальская» станциин ахамад экономист;
Григорий Калашников.
Ородой Холбоото Уласай Хүдөө ажахын яаманай Хүндэлэлэй грамотануудаар шагнагдаа: Лхамажап Базарова - Хэжэнгын аймагай «Эржэн» хүдөө ажахын хонишон;
Андрей Кунгуров - Загарайн аймагай олзын хэрэг эрхилэгшэ;
Цырен- Дондок Рабданов - Хэжэнгын аймагай олзын хэрэг эрхилэгшэ;
Елена Сабова – Хяагтын аймагай олзын хэрэг эрхилэгшэ;
Владимир Комлев - Хяагтын аймагай олзын хэрэг эрхилэгшэ;
Туяна Дамчеева - Зэдын аймагай «Хамтаа» СПК-гай түрүүлэгшэ.
Руслан Шагдуров - Буряадай республиканска амитадай үбшэнтэй тэмсэдэг станциин дарга.
Буряад Уласай Хүдөө ажахын ба эдеэ хоолой яаманай Баярай бэшэгээр шагнагдаа: Сэсэгма Хулуева - Ахын аймагай «Дагдан» СПоК-гой правлениин түрүүлэгшын орлогшо;
Василий Хамируев – Хориин аймагай фермер;
Сергей Лобанов - Наймаанай «Молоко Бурятии» ООО-гой техническэ албанай хиналта-хэмжэлгын хэрэгсэлнүүдээр ба автоматикаар инженер.
Буряад Уласай Хүдөө ажахын ба эдеэ хоолой яаманай Хүндэлэлэй грамотаар шагнагдаа: Ольга Скосырская - «Бурятхлебпром» АО-гой эдеэ хоолой наймаашан;
Дмитрий Алексеев - «Бурятхлебпром» АО-гой (хилээмэ зөөдэг) жолоошон;
Светлана Куклина - Бэшүүрэй аймагай «Бичурский маслозавод» ООО-гой микробиолог;
Инна Иванцова - «Аквабур» ООО-гой оператор;
Ольга Гудкова - Сэлэнгын аймагай Хүдөө ажахын хороогой гол мэргэжэлтэн;
Никита Мисюркеев - Буряадай амитадай үбшэнтэй тэмсэдэг республиканска станциин Загарайн таһагай ветеринарна фельдшер.
Мүн баһа 24-дэхи Бүхэроссиин хүдөө ажахын «Алтан намар-2022» гэһэн үзэсхэлэнгэй дүнгүүдээр үндэр шангууд барюулагдаа.
Тиигэжэ Буряадай хүдөө ажахын академиин ректор Бэликто Цыбиков, Буряад Уласай Ветеринариин хороогой дарга Амгалан Дармаев ба Захааминай аймагай засаг дарга Сергей Гонжитов дипломуудые болон медальнуудые абаа.
«Фермерэй һургуули» түлэбэй грантнуудшье барюулагдаа.
Энэ һургуули байгша ондо эрхимээр дүүргэгшэд: Екатерина Рубцова, Доржи Мункуев болон Михаил Дашиев «Россельхозбанк» АО- гой 100 мянган түхэриг хэмжээнэй грантнуудые тус тустаа абаа. фото: pixabay. com Хүүгэдэй таһалгаһаа Долгорхоной бархирхань дуулдаба.
Тэрэ оройдоол таба һаратай.
Хонгёо шангахан хоолойнь һугшаран, бүри шангадажа эхилбэ.
Саяна басагахандаа яараба.
Энэ басагаханиинь хүлеэгдээгүй сагта энэ дэлхэйдэ мүндэлһэн болоно.
Хайшаншье гэхын аргагүй байба.
Саяна түрөөгүй үхибүүгээ абхуулха аргые ехэ буруушаадаг, өөрыгөө харюусажа ябаха шадалтай байха.
- Юундэ үхимни бархираабши даа, - гэжэ Саяна улаа-ягаахан хасартай хүүхэндээ шэхэндэнь шэбшэбэ.
- Ямар сэбэрхэнбши даа.
Шимни бүхы юртэмсэмни болонош.
Эхынгээ гар дээрээ абахадань, басагахан бархирхаяа болибо.
Саяна сэсэгээр шэмэглэгдэжэ оёгдоһон бүдтэй зөөлэн һандали дээрэ һуужа, гэртэхи самсынгаа дээрэхи шагтануудыень тайлажа, үхибүүгээ хүхүүлжэ захалба.
Үдэрэй урихан туяа аргаахан таһалга руу шэнгэбэ.
Наранай элшэхэнүүд шала дээгүүр наадана.
Сергей гэнтэ мэдэжэрхёо һаа, алахадаашье болохо.
Һүүлшын сагта зангынь хубилшоо.
Тухайлжашье байхадаа боломоор.
Тэрэ ехэл һанаа үнөөн болошонхой.
Үбгэнэйнгөө ба түрэлхидэйнгээ урда түбэгшээнэ.
Хүүгэдэйнгээ түлөө айдаһаниинь хүрэнэ.
Танигдаагүй ерээдүй сагай урда зүрхэ алданхай байна.
Зарим сагта тэрэнэй үгыдэ бултанда һанаа амар болохо гэжэ бодоно.
Саяна тэрэ һүниие дахинаа тархидаа оруулна.
Тиихэдэ энэ үдэшэнь дууһашагүй байһай гэжэ һанаандань ороһон байгаа.
Суг нэгэ курсда һураһан нүхэдэй уулзалга болоһон байгаа.
Тэдэнэй дунда Пашашье байгаа.
Саянын инаг ганса түрүүшын дураниинь юм.
Эдеэ хоол баридаг газарһаа тэдэ булта газаашаа гараба.
Хэн нэгэниинь тамхи татажа, бэшэниинь үдэшэеэ үргэжэлүүлхэ тухайгаа шанга шангаар тоосолдожо эхилбэ.
Нүгөөдүүлынь засаг түрын байдал тухай хөөрөө ябуулнад.
Тэрэ Пашатай нюураараа уулзашабад.
Саяна шангаар дуугарба:- Нүхэд, би гэртээ ябахамни.
Үглөөдэр ажалдаа элидхэл бэлдэхэ ёһотойб.
Үшөө үхибүүдээ үглөөгүүр сэсэрлигтэ абаашахаб.
Нэгэ бага шэмээн таһалдашаба.
Эндэ сугларһан зондо ажалшье, хүүгэдшье бии.
Хэншье арсалдахаяа һанабагүй.
Бултадаа Саянада дүтэлөөд, тэбэрилдэжэ захалба.
Эгээ һүүлдэ Ирина дүтэлбэ.
Тэрэ нэгэ бага һогтоһоншье һаа, хүл дээрээ тогтожо шадаба.
- Хайратайхан минии, хонходолсуужабди.
Шамдаа дуратайб, - гэжэ нюдэ руунь шэртээд, Паша руу миһэрэн, хани басагаяа тэбэрижэ таалаад абаба.
Паша эхэнэрые хүргөөд ерэхэеэ мэдүүлбэ.
Үшөө орой болоодүй байба.
Тиигэбэшье газаа боро хараан боложо эхилбэ.
Маршрутна унаанууд үшөөл хото соогуур ябаһан зандаа байба.
Тэдэ абяа аниргүй алхалнад.
Май һарын түгэсэхэ үе.
Мойһоной хангал үнэр агаарта тунанхай байба.
Хүлнүүдынь хүбхэн шэнги болошонхой - наранда халашанхай асфальт руу хүнгэхэнөөр гэшхэн байба.
Зөөлэхэн һэбшээн нюрга ба хүзүү эльбэһэндэл үлеэнэ.
Дулаахан һүни ойртоод байба.
- Саяна, - гэжэ аалиханаар Паша дуугарба.
- Юун бэ, Паш.
- Ши жаргалтай гүш?
- Харин ши?
- Би түрүүн асуугааб.
- Жаргалтайб гэжэ өөрыгөө бодоноб.
Тиибэшье хүнэй хуби заян хододоо золтой байдаггүй.
Тэрээндэ ходо ямар нэгэн юумэн дутаад байдаг.
Пашка, ши өөрыгөө жаргалтайб гэжэ бододог гүш?
- Би мэдэнэгүйб.
Тиибэшье үхибүүгээ харахадаа, сэдьхэл һанаамни баяраар халидаг.
Заримдаа энэ дэлхэйдэ һанаһанаа бултыень абанагүйб гэжэ багсаадагби.
Энэ наһанайнгаа шухала юумэндэ хүртэнэгүйб гэжэ бодогшоб.
- Хүн бүхэн тиимэ бодолнуудта эзэлэгдэдэг.
Ганса ши бэшэ.
Иимэ саг үнгэрдэг.
Энэ дунда наһанай сэдьхэлэй гуниглал.
Тиибэшье бидэ үшөө залуубди, - гэжэ Саяна энеэбхилэн һагад дуугарба.
Тэдэ автобусой буудалда дүтэлбэд.
Пашын хүзүүдэлдэн тэбэрихэдэнь, тэрэ үбсүүндэнь тархияа табиба.
Зүрхэнэйнь сохисо шангадахаяа һанаба.
Бэеын дулаае тэрэ мэдэржэ, балсангуудынь нэгэ бага хүсөө зангидаба.
Энэ инаг хүнэйнгөө бэедэ нэнгээд байхаяа һанаба.
Гэнтэ Паша тэрэнэй үргэнэйнь үзүүрһээ адхаадхиба, хоюуланайнь уралнууд бэе бэедээ няалдашаба.
Һүниин бүрэнхы фонариин туяада тэдэ хоёрой бэенүүдынь нэгэн шэнги боложо харагдана.
Энэ агшан зуура саг тогтошоһон шэнги болобо.
Улаан архи сэдьхэл мэдэрэлыень буруутааба.
Арһа бэеыень жэгнээд абаба.
«Зебрада» байһан һогтуу хүндэ абяа гаргаһан машина тэдэнэй һанагдаагүй таалалдаае таһалдуулба.
Паша Саяные хараадхиба.
Саг һөөргэнь тэхэрюулһэн шэнги.
Табан жэл үнгэрөөшьегүй шэнги.
Тэрэнэй ута хара үһэниинь тэрэл зандаа зөөлэн.
Тэрэл туранхай гарнуудынь, тэрэл наранда шаруулһан зөөлэн бэень.
Тэрэ гарнуудыень адхажа, аргаахан һураба.
- Намда ошоё.
Һамгамни хүбүүнтэеэ түрэлхидтөө нютагаа ошонхой.
- Намда гэртээ ошохо хэрэгтэй.
Харанхышье болошобо.
Ши иигээд бүхы басагадые гэртээ уридаг гүш?
- Үгы, гансал шамайе.
Үглөөдэр ерэжэ шадаха гүш?
- Үгы ааб даа, - гэжэ Саяна харюусаба.
- Хэзээ шадахабши?
- Хэзээ тиимэ арга оложо шадаха юмбиб.
Өөрөө ойлгожо байна ха юмши.
Тиигэлдэһээр байтарнь, автобус дүтэлбэ.
Тиибэшье автобусой ондоо тээшээ ябаха замтайшье һаань, Саяна һуушаба.
Пашада гараараа даллаба.
Тэрэнь байһан газартаа зогсожол байба.
Хорин метр хугасаа үнгэржэ ябахадаа, Саяна жолоошондо хандаба:- Байлгахыетнай гуйнаб!
Намда гараха хэрэгтэй, би ондоо номертой унаада һуушабаб! - гээд, маршруткаһаа гүйжэ гараба.
Зүрхэниинь лугшан сохилжо байба.
Юугээ хэжэ, яажа байна гээшэбиб гэһэн бодол толгойень эзэлбэ.
Үбгэнэйнь нюур шарай нюдэндэнь харагдаадхиба, тиибэшье бэеэ барижа шадабагүй.
Паша үшөөл буудал дээрэ зогсожо байба.
- Паша, Пашка!
Тэрэнь урдаһаань гүйшэбэ.
Саяна баһа алхам хэбэ.
Тэдэ тэбэрилдэшэбэд.
Тэрэнэй нариихан гарнууд хүсэтэй хүзүүндэнь аһалдашаба.
Уралнуудынь дахинаа омогтойхоноор уулзашаба.
Энэ һүни хоюулаа үнгэргэбэд.
Үни удаан һүниин үйлсэнүүдээр тэдэ зайбад.
Тиигэжэ ябаһаар, нэгэ томохон бэшэ зочид буудалда орожо, шампанска уубад.
Зугаалдабад, хүхилдэбэд.
Үнгэрһэн сагаа дурсабад.
Үүрэй сайхын урда тээ Саяна такси дуудаба.
Паша үшөөл унтажа байба.
Тэрэ хамар дороо хөөрхэнөөр хурхиржа байба.
Саяна энхэрэлтэйгээр хасар руунь таалаба.
Гараараа бэе дэгүүрнь ябуулжа эльбэнэ.
Альга, хургануудыеньшье нэмэринэ.
Паша һэрибэгүй.
Такси ерэбэ.
Гуталаа үмдэжэ, үлгөөтэй дэгэлээ, сүүмхэеэ абаад гараба.
Үшөө дахин унтажа байһан Пашые хаража, нюур шарайень хадуужа абахаяа һанаһандал, аргаахан номерһоо гаража ошобо.
Саяна ехэл алдуу гаргаһанаа ойлгожол байгаа.
Саг зуурын амарлингы ташаяанда абтаһанаа, тэрэ шанална.
Тиибэшье тэрэ эхэнэр хүнэй амидын жаргал бэе дээрээ үзэһэнөө мартанагүй.
Саяна тиибэшье Пашада хонходобогүй.
Үглөөдэрыньшье бэшэ, долоон хоногшье болоод бэшэ, һарашье болоод бэшэ.
Һүүлдэнь мэдэхэдээ, нарайлха болошоhон байба.
Тэрэнэй багахан Долгорхон түрүүшын дурыень һануулжа байха залуурниинь болонхой.
Тэрэ дулаахан намдуухан һүниин аятайхан нюуса үйлэ ябадалыень һануулан байна.
Оксана ШТИХОюна ЦЫДЕНОВА оршуулбаФото: pixabay.
comБуряад Улас  фото: Интернедһээ гэрэл зураг Сайд Галсан Дареев нэн түрүүн Тарбагатайн аймагай Доодо Жэрэм хүрэбэ.
Хүдөө ажал эрхилэгшэ Валерий Чебан намарай һүүлшын дулаахан үдэрнүүдые һамбаашалан, ургасаяа хуряажа байба.
Тэрэ мянга гаран гектарта шэниисэ, хара таряа (рожь), гэршүүхэ тариһан юм.
Теэд хура бороогой оройтожо ороһонһоо боложо, зарим талмай дээрэнь шэниисэ ехээр гандаа.
Ургуулһан таряагаа хуряан абахадань, бэрхэшээлнүүд дайралдана.
Жэшээнь, комбайн жолоодохо нэгэ механизатор олдоногүй.
Харин Сэлэнгын аймагай Чингис Ухиновай ажахыда ажалшад хүсэд дүүрэн байбашье, техникэ эбдэржэ, ажалыень һаатуулна.
Хэды тиигэбэшье  ажалаа тогтоохогүй гэжэ тэдэнэр оролдоно.
Буряадай хүдөө ажахын хүтэлбэрилэгшэ Ноёхон нютагһаа Хяагтын аймагай талада орожо, Виталий Самбуевай ажахыда хүрэһэн байна.
Тус ажахы мүнөө жэл анха түрүүшынхиеэ маалинга (лён) тариһан байна.
-Манай Буряад нютагта энэ ургамал хэр зэргэ таараха ааб гэжэ бодолгото болообди.
Тиигэбэшье туршаад үзэхэ гэһэн шиидхэбэри абаабди.
Яһала таараха, ургаха юумэн байбал даа.
Ерэхэ жэлдэ үшөө ехээр тарихабди.
Гансал эртэхэн һуулгаха хэрэгтэй юм байна, - гэжэ ажахын түрүүлэгшэ Виталий Самбуев хэлэнэ.
Шэрүүхэн уларилтай Буряад орон нютагта талха таряа ургуулхань хэзээдэшье бэрхэтэйхэн байгаа.
Хэды тиигэбэшье үхэр малай тэжээл өөһэдөө бэлдэхэ ажал хэгдэһээр даа.
-Хуряалгын ажалай хахадыень дүүргээбди, хүдэлмэринүүд үргэлжэлһөөр.
Баян ургаса хуряахын тула ажаллахал хэрэгтэй, хүдэлмэри урагшалуулхын түлөө һайн шанартай техникэ хэрэгтэй.
Байгша ондо яһала олон хүдөө ажахын шэнэ техникэ худалдан абаабди.
Тиигэһэнэй ашаар саг соогоо таряагаа хуряажа байнабди, - гэжэ хүдөө ажахын сайд Галсан Дареев хэлэнэ.
Намарай дунда һарын дүүрэтэр таряагаа хуряан абаха түсэб табигдана, һайн наратай үдэрнүүд байха бэзэ гэжэ хүдөөгэйхид найдана.
Автор: Булат БАДМАЕВФото: Интернедһээ гэрэл зурагхүдөө ажахы  Эсэгэ ороноо хамгаалгын дайнай үедэ 120 мянга гаран Буряадай хүбүүд, басагад шуhата тулалдаануудта дайсадые бута сохилсоо.
Дайнай үедэ 42 Буряадай сэрэгшэд Баатар солын нэрэдэ хүртэhэн байна, 13 хүн Алдар солын орденой дүүрэн кавалернууд болоо, олон мянган баатарнууд орденоор, медальнуудар шагнагдаа.
Алдар солын орденой дүүрэн кавалернуудай нэгэн Бато Микишкеевич Дамчеев Захааминай аймагай Санага нютагай байhан юм.
Тэрэнэй нютагташье Илалтын hайндэрэй жагсаал үнгэрбэ.
Санагада мүнөө дайнай ветеранууд үгы, оройдоо 8 ара талын ветеранууд амиды мэндэ ажаhууна.
Ветеранууд булта үндэр наhатай боложо, ехэнхинь гэртээ.
Тэдэнэй нэгэл ветеран Чимитова Дари-Цырен митингдэ ерэжэ хабаадаа.
Фото: Бато-Жаргал ЛогиновИлалтын парадхүдөө нютагСанага  Олоной һанаһан хэрэг одоошье бүтэхэ тээшээ боложо байтараа мүнөө мэдэгдэхэеэ болибо.
Улаан-Үдын Автомобилистнуудай гудамжада аквапарк барихамнай гэжэ олзын хэрэг эрхилэгшэд 2018 ондо Буряадай Толгойлогшодо мэдүүлһэн юм.
Тиихэдэ барилгашад ерэдүйн аквапарк “Остров сокровищ” гэжэ нэрлэһэн байгаа.
Түсэбэй ёһоор тэндэ жэлдээ 100 мянган хүн хүрэжэ амарха, сэнгэхэ гээд дуулгагдаа бэлэй.
Энэ барилгада бүхыдөө 374,6 сая түхэриг хараалагдаһан байгаа.
Улаан-Үдын ажаһуугшадай тала барин, бидэ барилга үргэлжэлүүлхэ аргануудые бэдэрхэбди, - гэжэ Буряад Уласай Засагай газарай Түрүүлэгшын орлогшо Евгений Луковников хэлэнэ.
Хинан шалгагшадай хэлэһээр, зогсоогдоһон барилга бүхы ёһо соогоо харууһалагдана.
Харша хорёонь хуу хаалгаатай, зайн гал болюулагданхай.
Фото: pixabayУлаан-Үдэаквапарк   фото: Анна ОГОРОДНИК Декабриин 26, гарагай 2, буряад-монгол литээр 3.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ, шэнэ хубсаһа үмдэхэдэ, шэмэг гоёолто зүүхэдэ, хатар наада эмхидхэхэдэ, хурим түрэ наадахада, шэнэ тушаал эзэлхэдэ, гэр бүлэ шэнээр байгуулхада, һайн үдэр.
Шэнын 3-да гэр бараагаа хушахада, пеэшэн табихада, эд зөөриеэ арьбажуулхада урагшатай, саашадаа үлзытэй, һайн нүлөөтэй.
Хүүгэдэй шухала хэрэг үйлэдэхэгүй, түрэһэн үдэр тэмдэглэхэгүй, гэрһээ холо эльгээхэгүй.
Энэ үдэр харгыда гарахада, урда зүг руу муу, бэшэ зүг руу - һайн.
Нохой жэлтэндэ һанаһанаа бүтээхэдэ, урагшатай гараг, хонин жэлтэнэй буянай үдэр.
Үһэеэ абхуулхада – эд бараан элбэгжэхэ, адуу мал үдэхэ.
Декабриин 27, гарагай 3, буряад-монгол литээр 5 (4 таһараа).
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Шэнын 5-да холын замда мордоходо, бусажа ерэхэдэ, үлзытэй һайн.
Аха дүүнэртэеэ найрлахагүй, найр наада эмхидхэхэгүй, эмнэлгэ эхилхэгүй, модоор уран дарха хэлтэгүй, наһа барагшын хэрэг үйлэдэхэгүй.
Энэ үдэр харгыда гарахада, баруун зүг руу муу, бэшэ зүг руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – баялигта.
Декабриин 28, гарагай 4, буряад-монгол литээр 6.
Амгалан байдалай, ута наһанай, баялигай, мориной хэшэг даллага абахада, үхэр, луу, нохой жэлтэй хүнүүдтэ хии мориёо хиидхэхэдэ; эм найруулхада, эмнэлгэдэ ороходо, угаалга хүүлэхэдэ, хурим түрэ наадахада, аралжаа наймаа ябуулхада, һайн үдэр.
Энэ үдэр гэрэй һуури татахагүй, гэр бараа заһабарилхагүй, зөөлгэхэгүй, урьһалхагүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – зүһэ шарай һайжарха.
Декабриин 29, гарагай 5, буряад-монгол литээр 7.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Шэнын 7-до газар уһантай холбоотой, наһа барагшын хэрэгүүдые бүтээхэдэ һайн.
Энэ үдэр гарза гаража, хулгай худал ушаржа болохо.
Шухала хэрэгүүдые эрхилэлтэгүй, хурим түрэ наадахагүй, эмнэлгэ эхилхэгүй.
Харгыда гарахада, зүүн зүг руу муу, бэшэ зүгүүд руу гэмгүй.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – хэрүүлдэ.
Декабриин 30, гарагай 6, буряад-монгол литээр 8.
Амгалан тайбанай, хониной хэшэг даллага абахада, һайн үдэр.
8-ай дүйсэн үдэр Гурбан эрдэнидэ мүргэхэдэ, үндэр тушаал эзэлхэдэ, муу һанаһашуулые номгодхоходо, дайсадаа дарахада, урагшатай, һайн.
Эмнэлгэ эхилхэгүй, наһа барагшые хүдөөлүүлхэгүй, хубсаһа хунар эсхэхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – наһан ута болохо.
Декабриин 31, гарагай 7, буряад-монгол литээр 9.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ; шэнэ хубсаһа үмдэхэдэ, шэмэг зүүдхэл зүүхэдэ, хатар наада, найр зугаа эмхидхэхэдэ, хурим түрэ наадахада, шэнэ тушаал эзэлхэдэ, гэр бүлэ шэнээр байгуулхада, һайн үдэр.
Һарын 9-дэ холын замда мордоходо, аралжаа наймаа эрхилхэдэ, урагшатай, һайн.
Наһа барагшын хэрэг үйлэдэхэгүй.
Харгыда гарахада, зүүн зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туу- лай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – үбшэндэ.
Январиин 1, гарагай 1, буряад-монгол литээр 10.
Эдеэнэй, баялигай, малай хэшэг даллага абахада, һайн үдэр.
Энэ үдэр амидаралай хүсэ шадал һуларна, эхилһэн хэрэгүүд буруу һүрэжэ болохо, эмнэлгэ эхилхэ, олзын хэрэг эрхилхэ гэхэ мэтые тэбшэхэ.
Энэ үдэр харгыда гарахада муу, илангаяа баруун зүг руу.
Луу жэлтэнэй урагшатай, һайн үдэр.
Үһэеэ абхуулхада – хүсэн эршэдэхэ.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай   фото: wikipedia Удалхын хүбшэ соо болоһон үйлэ хэрэг.
Ангуушан Палам анда нүхэрэйдөө – Далайндаа эртээнһээ зорижо айлшалба.
Һая олзолһон тайгын хэшэг – гүрөөһэнэй мяха, томо хүдэһэн сумаа соо хүрэнгын архи, хирпиисэн тэбхэнсэг сай мэтые ганзагаланхай, хүндын мэндэтэй орожо ерэбэ.
Хабтагай модон наар дээгүүр хаягдаһан арһа хүдэһэн дээрэ хэдэн хүүгэд жэрылдэн унтана.
Эгээ бага мансытайнь – улаан шиидагар хүбүүн угаа абяархаг юм хаш, үүдэнэй түрд гэхэдэ, хүхэлтэ хүхэһэндэл уралаа шомшороод, толгойгоо баруун тээшэнь харуулан эрьюулбэ.
«Һайн тэмдэг.
Баруун тээшээ эрьеэ», – гэжэ Палам досоогоо олзуурхаба.
- Сэргэһээтнай агта хүлэг бү таһараг.
Хамаг гүрөөһэнэй эзэн Манаахан ангуудые алдангүй эльгээжэ байхань болтогой! - гэжэ олзын үреэл айладаад, үе-үеэрнь наринаар эбдэһэн мяха үргэн модон табюур дээрэ гаргажа табина.
Далай урдаһаань: “Һайн үгэ һааргүй байг! ” - гээд, хөөтэй түхэреэн томо тогоондоо хэдэн томо зүһэмэг мяха бүхэлеэрнь хэжэ, уһа юулээд, галаа носообо.
«Юу гээшэ ёһорхожо ерээ гээшэб, бэлэг сэлэгтэй.
Нэгэл шалтагаантай ха», – гэжэ досоогоо таамаглабашье, хэбэрээ мэдүүлэнгүй, үрмэ хурууд, ээзгэй мэтэ сагаан эдеэ табиба, хурьган сай эдеэшүүлбэ.
- Үржэма хүршэ Жалсамаатаяа алирһа түүхэеэ ошоо.
Сэлсэгэр шэмэтэйдэнь үрдихэ гээ бэзэ.
Зай, монголшуудай хэлэгшээр зоог бариял даа.
Мүнэһэнэйш оёор дүүргэнэ бэзэбди, Үржэмаагай ерэхэдэ, - гээд, набтархан гонзогор шэрээдэ ябаган һандайнуудаа дүтэлүүлбэ.
Далай улаа-ягаан үнгэтэй угалза хээ шэмэгтэй үхэгһөө шэл амһартатай тогооной архи гаргажа, дээжынь орон хангайдаа, удаань галдаа мэдүүлбэ.
- Удалхамнай иигэһээршье «улайхань», хадын хатуу хамнигад хамтаралай тогоондо орохомнай бэшэ аа гү.
Нэгэ тогоон соо бисалха гээшэ хайшаа юм?
Юрэдөө юунэйшье болоо һаа, абаржа, аршалжа байһан хангайгаа, һарьдагаа, Хамар Дабаанайнгаа хормой орхижо, тала газарта түбхинэхэ гээшые буруушаанаб, - гээд, Далайн захалхада, Палам дэмжэһэн хэбэр үзүүлнэ.
«Далайн юуншье гээ һаань, тэрээхэн руунь зүбынь аргагүй гэжэ зүбшөөхэ болоноб.
Үри хүүгэдгүй хадаа өөрым үйлын үри.
Олон үхибүүтэй Далай ниигэм байдал тухайл һанаата болоно.
Харин би.
Хандамын нулимсаһаа эсэһэндээ ондоо юушье ойлгохоёо болёод ябана хаб.
Булганайшье, халтар хара үнэгэнэйшье үнэтэ арһаар, монгол торгооршье баярлуулжа шадахаяа болёоб, хүбүү намда үгэ, жаа-хуун даа, хөөр-хүүн даа, хүбүү, үгы һаашни, түрэһэн гараһандаа ябахам гээд, мансытай үхибүү тэбэрин һаатуулһандал гараа һэнжэлзүүлжэ, уур сухалаар сорьёһон нюдөөр Паламые шэрбээ ха юм.
Хүнэй үхибүү хараад горьтохо гээшэнь.
Һамгандаа голгүй дуратай Палам Хандамын ябашоо һаань, хэн, юун болохоб?
«Одоол һүлдэ заяагым үргэжэ, унтаһыем һэрюулжэ, мартаһыем һануулжа ябадаг найдамтай ханимни.
Хадын горхондол шуумгай шуранииень хэлэхэ гүш.
Ондоо һамган намда хэрэггүй.
Иигэжэ бодожо, хэдэн һүни нюдэеэ соромшье гүүлээгүй.
«Яалтайб?
Далайтан олон хүүгэдтэй.
Сэнтигхэн угай.
Һамганайнь угта шанга бөө, удаган байһан гэлсэдэг, яахынь иимэ айлһаа һамга абаа юм гэхэшье ушар дуулдаһан.
Далай өөрөө номгон, гэбэшье уурынь хүдэлгөө һаа, тайгын бартахидал габардаг бэшэ аал.
Теэд яахаб, хэмнай тооһо нооһогүй, тэгшэ сэбэр бэлэй. », - гэжэ байжашье бодоо.
Гурбан тагша хүнтэрүүлээд байхадаа, Палам холоһоо татан эхилбэ:- Далай, нэгэ үгэ бии.
Ешмээн тарибал, шэниисэ ургахагүй.
Буурсагай үрэһэнһөө буурсаг лэ ургаха гэһэн үгэ бии, - гэжэ эхилжэ байтараа, зог татан зогсошобо.
Нүхэрынь ехэл гайхангяар хараа ха юм.
- Угаа уһанда хаяхагүйш гэхэеэ һанаа гүш?
Юундэ гээшэб, иимэ зугаа?
- Би нэгэ заа тойруугаар эхилээ хаб.
Хоёр эсэгэнэрнай эмээл тааража, һарьдагаар хэдышье хэсэһэн, бэе бэеынгээ амиишье абаржа ябаһан гэжэ мэдэнэбди.
Урдымнай элинсэг таабайнар баһал тиимэ байгаа ёһотой.
Тиихэ зуураа Паламай досоо хүлгөөтэй.
Далайн таһа арсаа һаань, һалааш.
Арсалан бартахииншье энэ үедэ ерээд, амин дээрэнь байгаа һаань, иигэжэ түдэгэсэхэгүй һэн ха.
Хандамынгаа һүөөр дээжэ үргэжэ мордохуулһыень, ехын ехэ найдалтайгаар хүлеэжэ байһыень һанаад, бүхы бэень хүлһэ лэбшэн норошобо.
Нэгэ жэгдэ носожо байһан галшье гэнтэ шангаханаар тас-няс гээд абяа гарана.
Мансытай жаа дахинаа толгойгоо иишэ тиишэнь эрьюулбэшье, бархирбагүй, харин уралнуудаа үлэ мэдэг хүдэлгэжэ, нойртоо миһэд гэһэндли болобо.
«Энэш ойлгоо, энэш манай хүбүүн! »
– Паламай досоо үер мэдэрэл түрэн гээд, тэрэ дороо унтаршаба ха.
- Далай, би амин хэрэгээ хэлэһүү.
Хэдэн һүни нойргүй хонооб, унтаагүйб, - гэбэ.
Гэрэй эзэн дуугай.
Һонюуша һамган шэнги «Юун бэ?
Юун бэ? » - гээд орошохоёо аягүйрхэнэ.
«Үгэ хүүрээ бэлдээд ерээб гэжэ һанаа бэлэйб.
Хайшаа орошооб, хэлэмни?
Байза, һамгандань, үхибүүдтэнь асарһан бэлэгээ гаргаһуулши», - гээд, амяарынь абаад ерэһэн сумаагаа тайлажа, сайбар сиидэм үнгэтэй даалимба бүд, ногоон торго, үнинэй хадагалагдажа байһан хампеэд гаргаба.
Ялаганаһан хара һорьмотой булганай хоёр арһа гаргаад, һэжэрэд гэбэ.
- Зай, Палам, сэхэ бүхынь табииш даа.
Худа ураг бололсоһон шэнги, юун боложо байнаб, ойлгоногүйб, - гэбэ Далай.
- Мүнөө эндэ, энэ сагта Хандама бидэ хоёрой хуби заяан шиидхэгдэжэ байна.
Биш һамгаяа алдахаяа байнаб.
Абарыш даа.
- Һамганшни яагаа юм.
Үбдөө гү, гар хүлөө гэмэлтээгээ гү, лама, бөө хэрэгтэй гү?
Хайшаа ошолсохо, яалсаха болонобиб?
Үхибүү.
Хүбүү асараагүй һаашни, мүнөөдөө ябахам гэжэ занажа зандаржа, хашажа хаажа байнал.
- Ай, зайлуул.
Абаһаар иигээд хэлэхээ яанаш? - гэжэ Далай баһал тээлмэрдэһэн, дээрээ ортоһон янза үзүүлбэ.
Нэрэ һурагүй бэлэгээ барюулхаа һэдэһэн Паламынь хайратайшье шэнгеэр, тиихэ мүртөө эгээ сэнтэй юумыень абашахаар һэдэһэн харша хүн мэтээршье һанагдаба.
«Хэзээ урданһаа угсаатамнай үри үхибүүгүй зоноо үмэгшэлжэ ябаа.
Дэмбээ хүбүүмни айлай болохоёо түрэһэн байгаа юм гү. » – гэжэ бэлэгынь тогтоожо абахадаа, Далай ябууд бодолоо хүгжөөнэ.
Тагшаяа дүүргээд, хоюулан дуугай һууд гэбэ.
Энэ үедэ хүбүүд, басагад оронһоо бодоно, газаашаа гарана, сайгаа ууна.
- Палам, шадалтайш, арсахын аргагүйгөөр оробош.
Хүбүүм иимэ хубитай байба.
Хубииень хасаха эрхэгүй бэзэб.
Тогооной архи толгойдом шадарлаа. - гээд, хүхюу аянга оруулжа, гэнтэ бууһан ашаае хүнгэдхэхые һэдэбэ хэбэртэй.
- Үржэмаагай зүбшөөл хэрэгтэй бэзэ.
- Гэртээ үгы байһаниинь болоо гэжэ мүргэ.
Эхэнэр гээшэмнай эльгэ нимгэн, юун гэхэ һэм, бү мэдэе.
Эсэгэ хадаа өөрөө шиидхэхэб.
Дэмбээгэй тэршэлээд эхилхэдэнь, абань мансыень тайлаба.
Хүнжэлдөө багтахаа болихом ха гэһэншүү гараа арбагануулан, хүлөө жиилгэн утаар һуняаба.
Ямар амтатай хангал хамар руу сорьёноб.
Энэ дороо гар дээрээ абадаг һаа.
Тодоод шээлгэхэдэнь, дээгүүр, дугаагтуулан шээбэ.
«Сономнай багадаа эгээл иигээд шээдэг һэн»,- гэнэ Далай.
Шэрэм дээрэ табяатай бүлеэхэн һү угжа руу хэбэ.
Дэмбээшье амтан һү хомхойгоор хүхэн һороно.
Удаань тэрэ хүбүүнэйнгээ хүйһые нэгэ таалаад, яаруултайгаар дулаан мансыдань орёобо.
- Үржэмаагай ерэшөөгүйдэ, эбтэй найртайгаар тарая.
Угжыень, һүень аба.
Тиигээд, Паламтан, мордохо болоот.
Яажа үрдеэ һэм.
Паламай шугын захада хүрөөд, эрьен гэһээнь, хэбэрынь һая гэртээ дүтэлөө ха, эреэн пулаадтай эхэнэр хойноһоонь һарабшалан хаража байба.
Энэ эхэнэрэй урда зэмэеэ мэдэржэ, хулгай хээд тэрьелһэн хүндэл, өөрөөшье мэдэнгүй, мориёо шаб байса ташуурдаба.
Үбэртэнь мансытай хүүгэн тэршэлбэ.
Бүгшэм ёһотой, уйлажа эхилбэ.
Бүри мэгдэһэн Паламай зүрхэн уяанһаа хадуурһан эмнигэй гүйдэлдэл түс-түс, лүс-лүс сохилно.
Моринойнгоо ябаса одоошье аалидуулан жэгдэлбэ.
Нэгэтэшье иигэжэ хара аминайнгаа түлөө зобожо үзөөгүй Паламые ойлгохоор.
Олзо хүбүүнэйнгээ түлөө айна, һэргылнэ ха юм.
Хэрэгтэй һаань, модошье орбонгоорнь урбуулхаар бэлэн.
«Хада ууланууд, гол горхонууд, дуулана гүт?
Би эсэгэ болооб.
Яахадаа мүнөөдэр болотор иимэ юумэ мэдэнгүй ябаабиб?
Хангай хайрлаа.
Хандама юундэ эгтээ бужаганаад эхилшооб?
Далай юундэ һамгантайгаашье зүбшэнгүй үгэжэрхёоб?
Саанаһаа иигээд болохо байгаа.
Эрын соло эдлэхэ, эрхим ангуушан болохол, Дэмбээхэмни.
Хойноһоо үринэрые дахуулха”, - иигэжэ шүрэ һубадтал мухариһан бодолнуудынь эрдэнитэ тоборюулганууд мэтэ сэдьхэлыень, оршон тойронхиие шэмэглэжэ байба.
Нюдэнэйнь шэгшэгтэ жаргалай нулимса мэлмэрнэ.
Хангай хаража, шагнажа байгаа.
Автор: Галина БАЗАРЖАПОВАФото: wikipediaуран зохёолБуряад Улас Зүжэг гээшэ эди шэдитэ хэрэг гээшэ, юундэб гэхэдэ, тайзан дээрэ боложо байһан үйлэ ябуулганууд маанадые тад ондоо байдал руу гү, али тад ондоо түүхэтэ саг руу абаашажархидаг ха юм.
Хүшэгын саанахи байдал харагшад бидэндэ харагдадаггүй, үзэгдэдэггүй, тиимэһээ ехэтэ анхаралыемнай татадаг, һонирхолыемнай хүдэлгэдэг.
Мүнөөдэр бидэ Хоца Намсараевай нэрэмжэтэ Буряад драмын театрай реквизидүүдэй таһаг руу шагааябди.
Тиигээд зүжэгшэдтэй хамта маанадай сэдьхэл мэдэрэлыемнай “мэхэлэн” эзэлдэг реквизитор ажалшадтай, тэдэнэй ажалтай танилсаябди.
Манай театрай реквизидүүдэй таһагай даагшаар гурбан жэлэй туршада Жаргалова Галина Уржинцыреновна хүдэлнэ.
Буряад Уласай соёлой габьяата хүдэлмэрилэгшэ гэһэн нэрэ зэргэтэй Галина Уржинцыреновна буряад арадайнгаа соёл урлалай ажалда 44 жэлэй туршада хүдэлһэн баян намтартай.
- Галина Уржинцыреновна, Таниие мэргэжэлээрээ хүгжэмшэн гэжэ бидэ мэдэнэбди.
Ажалайнгаа намтар тухай хөөрэжэ үгыт, ямар ушарһаа Буряад драмын театртай хуби заяагаа ниилүүлхэ гэжэ шиидээбта?
- Нэн түрүүн хэлэһүү, Буряад драмын театрта би хамта дээрээ хорёод жэлэй туршада хүдэлнэб.
Ажалай намтарни 1975 онһоо эхитэй.
Тэрэ жэл энэ Улаан-Үдэ хотын хүгжэмэй училищи дүүргэжэ, үхибүүдтэ дуу зааха багша ба буряад үндэһэн инструментнүүдэй оркестрэй хүтэлбэрилэгшэ гэһэн хоёр мэргэжэл абажа гараһанби.
Үшөө юутан ябахадаа Зэдэ аймагай Алцак нютагай Валентин Жаргалов гэжэ дуунай таһагта һурадаг хүбүүнтэй наһанай харгыгаа холбожо, хоюулаа нэгэ жэл училищиеэ дүүргээ һэмди.
Нютагтаа нэгэ жэл соёлой байшанда хүдэлөөб, Валентин нүхэрни Ленинград хотын консерваторидо һуража байһан аад, “Байгал” ансамблиин урилгаар солист боложо бусахадань, суг хамта хоюулаа тиишээ ажаллахаяа ороо һэмди.
Би оркестрэй бүридэлдэ хуур, ятага дээрэ наададаг хүгжэмшэнөөр ба хоорой бүридэлдэ дуушанаар 1999 он болотор хүдэлөөб.
Хайрата нүхэрни 1994 ондо сагһаа урид наһа барашоо һэн.
Тиигээд һургуулиин наһанай гурбан хүүгэдөө орхёод, “Байгал” ансамбльтаяа гастрольдо гарахань хүндэ хүшэр болоо һэн, тэрэл шалтагһаа боложо, Буряад драмын театр руу инженерээр ерээб.
Хүдэлжэ байтараа, “Үльгэр” театр руу ошооб, тэндэ хүдэлһөөр наһанай амаралта - пенсидэ гараа һэм.
Тиигээд эндэ костюмер хэрэгтэй болоо гэжэ дуулаад ерэһэмни, ажалда абаа.
Хоёр жэл соо Долгорма Леонидовнатай костюмерээр хүдэлөөб, тиигэжэ байтарнай манай постановочно талаар даагша Юрий Николаевич Норбоев дуудаад, реквизидүүдэй таһагые даажа абагты гээд, оруулаа.
Гурбадахи жэлээ реквизидүүдэй таһагай даагшаар хүдэлжэ ябанаб.
- Реквизитор гээшэ харюусалгатай ажал гү?
-   Реквизитор гээшэ театрай ажалшан, харин тэрэнэй гол зорилгонууд, уялганууд гэхэдэ, бүхы театрай реквизит хадагалаад, зүжэгэй табигдаха бүхэндэ гаргажа, тэдэниие бүридүүлхэ, бэлдэн табиха, тааруулха, наймаа дэлгүүрһээ абаха юумыень худалдан абаха гэһэн ажалтай гээшэ.
Реквизит гээшэ зүжэгэй ябасын туршада тайзан дээрэ байдаг, зүжэгшэдэй хэрэглэдэг зөөри зүйлнүүд гээшэ гэжэ тодоруулан хэлэһүү.
Өөрын баһал онсо шэнжэтэй, харюусалгатайл ажал юм ааб даа.
Тайзан дээрэ амиды бэшэ, тиигээшье һаа, баһал наададаг, зүжэгэй ябасада хабаададаг хэрэгсэлнүүдыень зогсохо, хэбтэхэ, байха газартань табиха, антракт соо ондоо үйлэдэ бэлдээн болохо, бүхы юумэеэ табижа үрдихэ ёһотойш, үйлэ үзэгдэлнүүдэй дунда гэрэлэй унтарха сагта, харанхыгаар баһал һэлгэгдэхэ юумэнэй байгаа һаань, һэлгэхэш.
Мүнөө сагта эрилтэнүүд ондоо болоо, эдихэ ууха юумэн бодото дээрээ табигдаха ёһотой, тиимэһээ зүжэгэйнгээ урда тээ эдеэ ундыень бэлдээд, шанаад байха хэрэгтэй.
- Танай ударидалга доро ажалшан бии гү?
- Бии, мүнөө залуу хүбүүн ерэнхэй, Намдаков Соном гэжэ нэрэтэй.
Тэрэнэй хажуугаар, манай тайзанай ажалшад, монтировщигүүд ехэ туһалдаг, булта бэе бэеэ дүнгэлсэн, дэмжэлсэн хүдэлдэгбди, нэгэ нюдарган мэтэ.
Театр соо тиимэ байдалгүй һаа, хэсүү гээшэ.
- Заа, шэнэ зүжэг табихамнай гэһэн зарлиг бууба гэлэй, яагаад ажал эхилдэг гээшэб?
- Нэн түрүүн манай техническэ бүлгэмэй суглаан болодог, тэндэ театраймнай гол уран зураашан тайзан дээрэ ямар эд баран байхаб, зүжэгшэд ямар хубсаһатай, ямар реквизидүүд байха ёһотойб гэжэ хөөрэдэг, декораторнуудта ба бутафорнуудта эскизүүд дээрэ бүтээхэ, урлаха юумыень харуулдаг, маанадта хэды аяга табаг, ямар стол стул дархалагдаад ерэхэб, ямар реквизидүүд байхаб гэжэ хэлэхэ, хөөрэхэ.
Тиигээд лэ тэрэ тоолоотой, согсолоотой бэшэлгээрнь бэлдэдэгбди.
- Яагаад гастрольда гарадагбта?
Тэрэ олон зэр зэмсэг, зүйлнүүдээ бултыень ашаад абаад ябадаг гүт?
- Зарим зүжэгүүднай олон томо декораци, реквизидүүдтэй һаань, гастрольдо гарахадаа, хүнгэлдэгбди.
Багахан дүрсэтэй болгоод бүтээгдэхэ, тоогоорынь үсөөн болгохо саг ерэдэг.
Тиигэжэ хүнгэлэгдэһэн вариант абажа ядадагбди.
Жэшээнь, аяар холын Хальмаг Улас юумэеэ эльгээхэдээ, “Оройтоһон дуранай охин” гэһэн зүжэгэй олон үхэрнүүдэйнь хахадынь ошоо һэн, хото хорёонь багахан болгогдоо һэн.
Үшөө нэгэ ондоо зүжэгтэ, жэшээнь, хоёр метр утатай луунуудай баг дүрсэнүүдые үмдөөд ябадаг һаань, гастрольдо гарахадаа нэгэ жаа, багахан дүрсэтэй малгайнуудые бутафорнууд бүтээжэ үгөө.
Гастрольдо гарахын урда тээ нарин хууляар юумэеэ бэлдэхэш.
Зүжэг бүхэн өөрын саарһа дансатай, өөрын тусхай паспорттой байдаг юумэ.
Тэрэ паспортын ёһоор лэ хуу ябталан бэлдэхэш, зургаан аяга һаань, зургаан аяга, гурбан стул һаань, гурбан стул гэхэ мэтэ гээд лэ.
- Тэһэрхээр юумэнэй байгаа һаань, хуу бултыень орёодог юмта даа, жиирэглэдэг.
- Тиимээ, элдэб юумээр, бүдөөр гү орёохо, жиирэглэхэ ушар болохо, тиигээд түлхеэд ябаха гоё мөөрнүүдтэй зохид хайрсагуудтайбди, тэдээн соогоо таб байса бултыень эмхилээд лэ, абаад ябадагбди.
- Би Санкт-Петербург хотодо үнгэргэгдэжэ байһан Театральна Олимпиадада “Бэлшэрэй түүхэ” зүжэгээ харуулхаяа бэлдэжэ байһан видео дээрэ харааб, та хүшэгын саана бүхы зүжэгтөө хабаатай юумэнүүдээ таатай гоёхоноор эмхилээд байгаат.
Эндэхэнэнь үмдэдэг боото сабхинуудынь, тэндэхэнэ гарай харшиин дэнгүүд, тэрэнэй  саанахана саарһаар хэгдэһэн онгосонууд.
- “Бэлшэрэй түүхэ” гээшэ жэгтэй гоё зүжэг юм аабдаа.
Ажалшан бүхэн зүжэгэй урда тээ өөр өөрынгөө ажал хэдэг, монтировщигууд тэрэ уһа эюулхэ томо бассейнээ бэлдэхэ, костюмернүүд хубсаһа хунарыень элюудэхэ, бэлдэхэ.
Харагшадай хаража байхада, аргагүй һайхан зүжэг, теэд зүжэгшэдээ хайрладаг аабзабди, зандаа удаахан нойтон хубсаһан соо наададаг ха юм, теэд нэгэшье хүн һүүлдэнь үбдөө хабдаа гэжэ байгаагүй.
- Та зүжэгэй ябажа байхада ходо хүшэгын саана реквизидүүдыень гартань барюулжа, үгэжэ байдаг гүт?
- Зүжэгшэн бүхэн гартаа баряад гарадаг юумэеэ тайзан дээрэ алин зүгһөө гараха таладаа табидаг.
Режиссёрой туһалагшын хажууда шэрээ дээрэ бултыень ябталдагбди.
Энэ зүжэгтэ Чимит Дондоковой хүшэгын саана гүйжэ ерэхыень тэрэ харшин дэнгүүдээ аһаагаад хүлеэдэгби, юһэн дэнгүүдые барюулдагби.
Һүүлдэнь булта онгосонуудаа абаад гараха, тэдээнүүдэй хажуу тээшээ хэлтынгүй сэхэ ябахыень, хабтайлгахаш.
Теэд норохогүйн тула, сабуу юумээр будаатайшье һаа, уһан сэсэрээд лэ байдаг.
- “Старик и море” гэһэн зүжэгтэ Баста Цыденовэй наадаһан үбгэн мандал бүтээдэг ха юм.
Тэндэ олон реквизидүүд хэрэглэгдэдэг.
Үнэхөөрөө  фруктнуудшье байдаг.
- Тиимэ, тэндэ үнгэ бүриин элһэн бии, тэрэ хадаа Байгалай эрьеһээ   асарагдажа, шэрдэгдэһэн, будагдаһан элһэн гээшэ.
Тэрэнэй хажуугаар элдэбын жаахан шэл шонхо, яһан юумэн ородог.
Нэгэ таладань гоё саарһатай шэхэрнүүд байха, нүгөө таладань томо жэжэ шагайнууд, хүүгэдэй нааданхайнууд, элдэб үнгөөр шэрдээтэй модон кубигууд, алим жэмэс, банан, апельсин юумэн, олон юумээр гоёогдодог.
Булта ами аминдаа туулмаг соо байха, тэндэһээ гаргаад лэ, хөөрэжэ, наадажа байжа мандалаа бүтээдэг.
- Эдэ олон үй түмэн, мянган юумэнүүдээ хаана хадагалаад байдаг хүмта?
- Теэд эдэ багахан, жаа жуу юумэнүүд иигээд кабинет соомни байна, томохон юумэнүүд тайзанай нүгөө талада, эд бараанай склад гээд байдаг, тэндэ хуу хадагалаатай.
Зүжэг бүхэнэй реквизидүүдые нэгэ хайрсаг соо хадагалха гэжэ оролдодогби.
- Танай артист, хүгжэмшэн ябаһан дүй дүршэл энэ ажалдатнай нүлөө үзүүлнэ гү?
- Энэ соёлой һалбарида хүдэлһэн хүн хадаа, бүри гоё, мэдэхэ ажалаа хэлсэжэ ябанаб, зохид гэжэ һанагшаб.
Тайзанай хойно, тайзан доро, тайзан дээрэшье ябаһан хүн хадаа, театрай онсо шэнжыень ойлгохотой байхадаа, намда һониншье, хүнгэншье байдаг.
Теэд театраймнай реквизит гээшэ тад ондоо, багаханшье юумэн булта удхатай, хэрэгтэй.
Багаханшье һаа, шубуунай үдэн хэрэгтэй болохо, бултыень суглуулхаш, хаянгүй хадагалаад байхаш.
-  Нэгэ репетициин үедэ зүжэгшэн олон набшаһануудые агаарта дэгдээн шэдэжэрхихэдэнь, репетициин удаа тэдэнээ бултыень суглуулжа абаат.
Тэрэ үдэр хэды репетици болооб, тэды дахин суглуулаа болоно гүт?
- Тиигээб даа.
Декораторнууд хээд асарна ха юм бэлэн юумэ, тиигээд зүжэг бүхэндэ шэнээр хэжэ байха арга байхагүй, бултыень суглуулаад абахаш.
- “Шэнхинүүр шулуунууд” гэһэн зүжэг соо саһан ородог.
- Тэрэ целлофанаар хэгдэһэн тайзанай зорюута саһан гээшэ.
Зүжэг соо хоёр дахин саһан ородог.
Антракт соо тэрэ саһаяа хамаад абадагбди, тон муухай болоһон юумыень хаяхаш.
- Иигээд булта тайзанай албангүүд гэһэн нэрэтэй ажалшад бэе бэедээ хамһалсан хүдэлдэг ха юмта даа.
- Тиимээ, булта һэргэгээр, зүжэгэйнгэээ ябасын һудал шангаар баряад байха гэжэ оролдодогбди, гэнтэ элдэбын хүлгөөн юумэнэй болоо һаань, бэе бэедээ туһалхаш, харалсажа байхаш.
Жэшээнь, “Оройтоһон дуранай охиндо” костюмернүүд олон хубсаһа үмдэхүүлдэг, хубсаһаяа хурдаар һэлгэхэдэнь, гутал юумыень үмдүүлсэхэш, туһалхаш.
- Мүнөө “Аадар” гэһэн зүжэгэй бэлдэлгэ түлэг дундаа, эгээл һонин реквизит гэжэ юун байнаб?
- Ехэ онгосо кораблиин хонхо, тэрэмнай томо хонхо гээшэ.
- Заа, манай асуудалнуудта дэлгэрэнгы харюунуудые үгэжэ, ажал тухайгаа хөөрэжэ үгэһэндэтнай баяр баясхаланиие мэдүүлнэбди, саашанхи ажалдатнай амжалта хүсэнэбди.
- Би түрэл театрайнгаа бүхы цехүүдтэ, зүжэгшэдтэ, уран һайханай таһагта, захиргаанда, бэлэн бэшэ ажал эб нэгэн хэжэ ябаһан бүхы ажалшадтаа һайниие хүсэнэб.
Намжилма Цыденова, Буряад драмын театрай уран зохёолой таһагай мэргэжэлтэн  Фото: Буряад театрай жасаһааБуряад театрГалина Жаргалова Номой санда олон жэлдэ хүдэлһэн Я. Г. Будожапова иимэ хэмжээ ябуулгын эхи табиһан юм.
Янжима Гомбоевнагай хэлэһээр, түрүүшын иимэ уулзалга 2012 ондо үнгэрѳѳ.
Харин 5-6 жэлэй саана «Ая ганга» гэжэ кафе соо болоһон  уулзалга тухай  Буряадай гүрэнэй телевидени дамжуулга буулгаһан байна.
Хори тосхоной сомон дарга Ч. Ц. Базардараев, Анаа дасанай шэрээтэ Легцок лама, номой сангай дарга Е. Б. Дугарова гэгшэд  энэ уулзалгын эхиндэ сугларагшадые Сагаан һарын һайндэрѳѳр амаршалаад, үнэн зүрхэнһѳѳ  юрѳѳлнүүдые  хэлээ.
Удаань конкурснууд эмхидхэгдээ.
«Визитная карточка», «Сагаан эдеэнэй хэшэг», «Дуулаябди, золгоёбди»» гэжэ конкурснууд, Хори нютагай, Буряад Уласай соёлой  түүхэ мэдэхэ, таабаринуудые  тааха викторина  сугларагшадай   анхарал нилээд татаа.
Хабаадагшад ѳѳһэдынгѳѳ  абьяас талаангаа, эрдэм мэдэсэеэ арга шадаалараа харуулаа.
Нютагаархидай    ямаршье  уулзалганууд  дуугүй байдаггүй гүб даа?
Зохид  уянгатай, мэдээжэ  болоһон  буряад дуунууд  тэрэ үдэр номой сангай түб  соо нилээн  ханхинуулагдаа.
Жюриин гэшүүд  хабаадагшадай бүхы даабаринуудыень шалгаад, дүнгүүдые гаргаа.
Яруунынхид, нэрэнүүдыень хэлэе - Ж. Д. Будаева, Р. Ц. Бабуева, О. Д. Ешеева, Ц. М. Намсараева, Л. Н. Дугарова -  энэ мүрысѳѳндэ  илалта туйлаа.
Хориинхид (П. Р. Жигжитов, Б. Б. Батуев, Б. Д. Цыдыпов, Ц. Ж. Гатапова, Т. Б. Цыремпилов)   хоёрдохи һуурида  гараа.
Хэжэнгынхид (В. Н. Дашидоржиев, Д. С. Бадмацыренова, Ш. Чимитов, С. Б. Дашидоржиева) гэгшэд  гурбадахи һуури абаа.
Бүхы хабаадагшадта хадагууд, гарай бэлэгүүд  барюулагдаа.
Легцог лама  Хориин «Берёзка»  гэжэ сэсэрлигэй хүмүүжүүлэгшэ  Л. Н. Дугаровада  сэнтэй ном бэлэглээ.
«Хабарай  наранай шангаар шаража байһандал, энэ  дулаан, хүхюун уулзалга - харилсаан сэдьхэлыемнай жэгнээд, зосоомнай наран гараа», - гэжэ Хориин соёлой суута  ветеран  Бато Далаевич Цыдыпов  үнэн  зүрхэнһѳѳ баярлаба.
Хориин номой сангай хизаар ороноо шэнжэлэгшын таһагай хүдэлмэрилэгшэдэй  Д. Н. Бабуевагай, С. Ц. Жигмитдоржиевагай  туһаар энэ хэмжээ ябуулга  зохидоор  эмхидхэгдээ гэжэ тэмдэглэмээр.
Тус уулзалгада  Дарима Намсараевна, Соелма Цыреновнаһаа гадна М. Д. Дагбаев, Ч. Ц. Базардараев, аймагай ОСЗН-эй дарга Д. Б. Будаева,  аймагай гэгээрэлэй ветеран Г. Ц. Цыреторова гэгшэд хандиб  оруулаад,  туһа  хүргѳѳ.
Буряад Уласай олон ондоо нютагуудһаа ерэжэ, хонгор һайхан Хори нютагта  түбхинэһэн, гуламтаяа түхеэрһэн хүнүүдэй  иимэ уулзалганууд саашадаа  энэл ёһоороо  үнгэржэ байг гээд, Г. Ц. Цыреторова үреэбэ.
Үреэл тогтохо болтогой!
Цырен-Дондогой Баяр Фото: авторай гэрэл зурагХориномой сануулзалга  Валерий Манзаракшеевич ганса Буряад орон соогоо бэшэ, мүн бүхы Ород гүрэн дотор суутай байгаа юм.
40 гаран жэлдэ барилдаашадай һоригшоор хүдэлжэ, олон мэдээжэ тамиршадые бэлдээ.
Ажабайдалай орёо харгыда ороод ябаһан олон хүбүүд, басагадые далижуулаа, зүб харгыда оруулһан байна.
Хажуугаарнь олондо мэдээсэл тараадаг хэрэгсэлнүүдтэ тамирай талаар һонирхолтой мэдээсэлнүүдые, бэрхэ аза талаантай һоригшод, тамиршад тухай материалнуудые бэшэжэ, нэрэ солыень дээшэнь үргэжэ ябаа.
Валерий Сыдеевтэ зорюулагдаһан мүрысөөн 2-дохиёо болоно гээд хэлэлтэй.
Хорон хамшаг үбшэнһөө боложо, хоёр жэлэй хугасаада тэмсээн эмхидхэгдээгүй.
- Энэ мүрысөөн ехэ удха шанартай.
Юуб гэхэдэ, тус чемпионадай дүнгөөр Буряадай суглуулагдамал команда бүридхэгдэхэ.
24 наһа хүрөөдүй тамиршаднай февралиин һүүл багаар Якутск хото ошожо, Алас Дурна зүгэй федеральна тойрогой мүрысөөндэ Буряад ороноо хамгаалха, - гэжэ Буряадай Барилдаанай федерациин хүтэлбэрилэгшын орлогшо Жамсо Лхамажапов мэдүүлнэ.
Валерий Сыдеевэй шабинар, түрэлхидынь, нютагаархидынь мүрысөө эмхидхэлгэдэ ехэ туһа үзүүлһэн байна гээд хэлэлтэй.
Улаан-Үдэдэ ажаһуудаг Түнхэнэй аймагайхидай “Саяан” гэһэн ниитын бүлгэмэй хүтэлбэрилэгшэ Баир Борисович Турбяновай хэлэһээр, Валерий Манзаракшеевич урдаа хараха хүнүүдэй нэгэн байһан юм.
- Ехэ эдэбхитэй хүн байгаа.
Манай “Саяан” бүлгэм байгуулгада аргагүй ехэ нүлөө үзүүлһэн.
Нютагайнгаа зоной ямаршье хэмжээ ябуулга эмхидхэхэдэнь, ерээд лэ туһалжа байгша һэн.
Валерий Манзаракшеевичэй һанамжа үүсхэлээр бидэ ямар олон хэмжээ ябуулга үнгэргэжэ, нютагаархидаа баярлуулаа гээшэбибди.
Мүнхэ дурасхаалайнь мүрысөөнэй болоходо, хабаадангүй байжа шадаагүйбди.
Бүлгэмэй 10 гаран хүн эндэ ерээд, дэмжэжэ байна, - гэжэ нээлгын баяр ёһололой үедэ Баир Турбянов хэлэбэ.
Валерий Сыдеев Түнхэнэй аймагай Галба һууринда түрэһэн намтартай.
Түрэл нютайгань хүн зон, Галбын һургуулиинхид өөрын шангуудые түрүү һуури эзэлэгшэдтэ барюулаа.
Буряад Уласай Арадай Хуралай һунгамалнууд Инна Ивахинова, Николай Дашеев, Александр Бардунаев, “Бурятмяспром” бүлгэм, “Динамо” гэһэн тамирай ниитын клуб, Яруунын аймагай Үльдэргэ һууринай түрэлхидынь шангай һуури эзэлэгшэдтэ мүнгэн шангуудые бэлдээ.
Дүтын түрэл болохо Ольга Сотникова (Базарова) Валерий Манзаракшеевичэй гэрэл зурагуудай, видео-буулгабаринуудай баян абдарые уудалжа, һонирхолтой түүхэтэ фильм бүтээгээ.
Үдэрэй хугасаада сугларагшад тэрэниие һонирхон хараа.
Мүн суутай һоригшын хүртэһэн шангууд олоной үзэмжэдэ табигдаа.
Буряадай залуу тамиршадай бүхы түрүүшүүл мүрысөөндэ  хабаадажа,  10 шэгнүүртэ эрхимүүдые элирүүлээ.
Баир Баяндуев, Владимир Ринчинов, Борис Баршуев, Саян Жигзымаев, Цырен Дугаржапов, Чингис Цыренжапов, Максим Судаков, Аюр Нимаев, Илья Жибалов болон Чингис Балжимаев гэгшэд өөр өөрын шэгнүүртэ шалгаржа, чемпионой нэрэ зэргэнүүдтэ хүртөө.
“Эрхим барилдаашан” гэһэн хүндэтэ нэрэ зэргэдэ 61 килограммай шэгнүүртэ түрүүлһэн Владимир Ринчинов хүртөө.
Валерий Манзаракшеевич Буряад Уласта арадай наадануудай эхи табигшадай нэгэн байһан юм.
Бүхэ барилдаанай, буряад номо һуршаар харбалгын, мори урилдаанай мүрысөөнүүдые эмхидхэһэн түрүүшүүлэй нэгэн тэрэ байгаа бшуу.
Энэ ушараар мүрысөөндэ хабаадагшад буряад барилдаагаар тулалдаануудта хабаадаа.
Буянто Шадапов 3-дахи һуури эзэлхын түлөө уулзалгада Арсалан Цыдендоржиевай нюрга шоройдуулжа, хүрэл медаляар шагнагдаа.
Үзөөнэй дасанай жиндаг Максим Судаков  “Балдан Брэйбун” дасанай түлөөлэгшэ Чингис Ухинов хоёр финалда уулзаһан байна.
Сентябрь һарын һүүл багаар үнгэрһэн Этигэл хамбын нааданда Чингис Ухинов түрүүлжэ, олон хүнүүдые гайхуулаа һэн.
Энэшье удаа тэрэ һайн барилдаа харуулаа.
Теэд финалда Максимда шүүгдээ.
Тиигэжэ Максим Судаков абсолютна чемпионой нэрэ зэргэдэ хүртөөд, 10 мянган түхэриг шан абаа.
Валерий Сыдеевэй наһанай нүхэр Мэдэгма Жанаевна, Чингис, Баир болон Туяна үри хүүгэдынь мүрысөө эмхидхэлгэдэ туһа хүргэгшэдтэ баяр баясхаланаа мэдүүлнэ.
Автор: Борис БАЛДАНОВФото: Борис Балдановтамир  Тэрээн дотороо эдеэ хоолой болон эд бараанай сэнгүүдэй үдэр бүри нэмэжэ байһан ушар зураглаба.
Салингыемнай нэмэнэ бэшэ.
Урдамнай үшөө ямар юумэнэй хүлеэжэ байһые мэдэнэгүйбди.
Дэлгүүртэ сэн гээшэ ургажал байна.
Наһатай зониие болон олон хүүгэдтэй эжынэрые хайрлыт!
Ажаһуугшадайнгаа тала бариит!
Буряадаймнай худалдаа наймаанай түбүүд эдеэ холой үнэ сэн бү бодхоог лэ даа, – гэжэ гомдоһон эхэнэр хандана.
Мүнөө үедэ үнэ сэнгүүдэй талаар байдалай ямар байһан тухай Буряад Уласай үйлэдбэриин болон худалдаа наймаанай талаар сайдай уялгануудые саг зуура дүүргэжэ байһан Алексей Оловянников иигэжэ хэлэнэ:Эдеэ хоолой нөөсэ болон тэдэнэй сэн тухай асуудалнуудые үйлэдбэриин болон худалдаа наймаанай яаман онсо адаглажа байна.
Тиимэ хүлгөөтэй юумэн үгы, һанаа зобоһоной хэрэг үгы.
Үнгэрэгшэ долооной эсэстэ Алексей Цыденов худалдаа наймаанай түбүүдэй түлөөлэгшэдтэй уулзажа, суглаа хэһэн юм.
Оршон сагые һамбаашалан, эд бараанай сэн бү нэмээгыт гэжэ тэдэнэртэ уласай толгойлогшо хэлэһэн байна.
Үлүү ехээр сэн нэмэгдэнэ гэжэ анхараа болбол  Буряад Уласай үйлэдбэриин болон худалдаа наймаанай талаар яаманда иимэ утаһаар 8 (3012) 44-40-48 хандахада болоно.
Фото: pixabayүнэ сэнүнэтэй болоно   фото: Анна ОГОРОДНИК Январиин 16, гарагай 2, буряад-монгол литээр 24.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Сэрэг хүдэлгэхэгүй, заргалдахагүй.
Энэ үдэр харгыда гарахада, зүүн зүг руу муу, бэшэ зүгүүд руу - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – үбшэндэ.
Январиин 17, гарагай 3, буряад-монгол литээр 25.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр эхилһэнээ түгэсхэхэдэ, һуралсалай хэрэгүүдые бүтээхэдэ һайн.
Түрэл гаралнуудаараа найрлахагүй.
Энэ үдэр харгыда гарахада, зүүн зүг руу муу, бэшэ зүгүүд руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – нюдэнэй даралта ехэдэхэ.
Январиин 18, гарагай 4, буряад-монгол литээр 26.
Дашиниматай – үлзы хэшэгтэй, амгалан жаргалантай энэ үдэр абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ, амгалан байдалай, мориной хэшэг даллага абахада, һайн үдэр.
Энэ үдэр эмнэлгэ эхилхэгүй, гэрэй һуури татахагүй, мүн баһа гэр бараа заһабарилхагүй, зөөлгэхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – аза талаанда, жаргалда.
Январиин 19, гарагай 5, буряад-монгол литээр 27.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарза гаража, хулгай худал ушаржа болохо.
Шухала хэрэгүүдые, эмнэлгэ эхилхэгүй, хурим түрэ наадахагүй.
Харгыда гарахада, урда зүг руу муу, бэшэ зүгүүд руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Шухала хэрэгүүдые эхилэлтэгүй, суглаа зарлахагүй, уулзалгануудые эмхидхэхэгүй.
Үһэеэ абхуулхада – жаргалда.
Январиин 20, гарагай 6, буряад-монгол литээр 28.
Амгалан тайбанай, хониной хэшэг даллага абахада, һайн үдэр.
Энэ үдэр һанаһанаа бүтээхэдэ, гэр барихада, газар худалдажа абахада, бэшэһэнээ, зохёоһоноо эблүүлхэдэ, хэблүүлхэдэ һайн.
Наһа барагшын хэрэгүүдые үйлэдэ- хэгүй.
Харгыда гарахада, баруун зүг руу муу, бусад зүг руу - гэмгүй.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – һүнэһэн зайлаха.
Январиин 21, гарагай 7, буряад-монгол литээр 30 (29 таһарба).
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Энэ үдэр шэнэ хубсаһа үмдэхэдэ, гоёходо, шэмэг зүүдхэл зүүхэдэ, хатар наада, зугаа найр эмхидхэхэдэ, хурим түрэ наадахада һайн.
Суглаа зарлахагүй, шухала уулзалгануудые эмхидхэхэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – хэрүүл аманда, заргада.
Январиин 22, гарагай 1, буряад-монгол литээр шэнын 1.
Эдеэнэй, баялигай, малай хэшэг даллага абахада, һайн үдэр.
Шухала хэрэгүүдые, эмнэлгэ эхилхэгүй, айлшадые урихагүй.
Энэ үдэр харгыда гарахада, зүүн зүг руу муу, бусад зүг руу - һайн.
Луу жэлтэнэй урагшатай, һайн үдэр.
Үһэеэ абхуулхада – наһан хорохо.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  Тема любви между мужчинами и женщинами двух народов является достаточно распространённой в нашей литературе.
И это вполне закономерное явление, объективно отражающее в целом гармоничный опыт совместного проживания.
«В далёком городе»В 1941 году вышла повесть Платона Малакшинова «В далёком городе» на бурятском языке, но имеется авторский вариант на русском языке.
Ошир, юноша бурят, попавший в большой город, остро ощущает свою чужеродность и, в частности, в отношениях с русской девушкой Таней.
Сексуальное влечение к ней вызывает у него сложные переживания.
Девушка же преисполнена уважением и любопытством по отношению к нему.
Слишком уж они разные!
Эта тема «инаковости» показана с нехарактерной для бурятской советской литературы остротой.
В самом Ошире глубоко коренятся его собственные предрассудки к русским: «Она говорила о поцелуях – значит, для них это что-то важное.
Спрашивала же она, целуют ли девушек в улусе.
Вообще обидно, что о бурятах так думают».
Откровенность, резкость суждений и конфликтность шли в разрез с отлакированной картинкой в рамках тогдашней идеологии.
А классическим примером идеальной межнациональной любви был фильм «Свинарка и пастух» с Мариной Ладыниной.
Вероятно, поэтому повесть Малакшинова прошла «незамеченной» для официоза, и соответственно для широкой публики.
В 2016 году к ней обратился культуролог Сергей Батомункуев («Байкал» № 5): «В культурологическом аспекте интересно то, что сложности этих отношений повлекли за собой любопытные свидетельства, а именно – свидетельства об особенностях культуры сексуальных отношений».
В качестве примера он приводит отрывок: «И представился Оширу старый улус, где девушки были совсем другими.
Там о поцелуях не говорили, бурятка любила молчать да слушать.
Хоть десять лет будь знаком – не спросит: «у вас целуются? »
Не скажет «люблю».
Добрый молодец не спрашивал у неё, что она думает, не объяснялся словами, а первым делом подмигивает, а потом ведёт в хлев…».
А городские девушки другие, с ними так просто не поступишь: «У этих девушек губы близки, а сами они далеки».
«Елизар и Дарима» Действие повести Анатолия Байбородина разворачивается в конце 70-х в Еравне, «аймачном селе Сосново-Озёрск».
Елизар вспоминает молодость, когда «вешним жаворонком отпела его юная страсть к раскосой и смуглой, что в долине целовалась с желтоликим солнцем».
Будучи студентом, он приехал на родину и встретил девушку, с которой вместе рос: «Но тут Елизар приметил, что и Дарима с весёлым, смущённым любопытством нет-нет да посматривает на него, и когда взгляды их заполошно и безоглядно слились над столом, девушка робко и боязливо, но всё же ласково улыбнулась широкими губами, похожими на лепестки таёжной сараны, алеющей в сумрачно-зелёных чащобах»….
Свой труд писатель назвал повестью степной страсти, и это всепоглощающая и, казалось бы, сметающая всё на своём пути страсть.
В ту же ночь герои ускачут в степь и там познают друг друга: «…и девушка с материнской заботливостью укрывала его пиджаком, кутала лицо крыльями волос, пахнущих степным ветром».
Их любовь не останется тайной, да и они сами особо её не скрывали.
Но их осуждают, и у Даримы однажды прорывается: «Эх, и почему ты бурятом не родился?
-  Может , мне в бурята переделаться? - занервничал Елизар.
- В еврея, говорят, легче, — обрезался и…
Какая разница — русский, бурят!
Мысль о непреодолимости чужеродности и далее рефреном звучит в её устах.
«Но жаль, что ты не родился бурятом…», - повторяет она в следующем диалоге.
«Елизар засмеялся, пытаясь вообразить себя бурятом.
- Да я уж подле тебя бурятом стал.
Би шамдаа дуратайб…
Правильно, Дарима? »
И всё же в итоге она принимает трудное решение.
Когда Елизар возвращается в деревню после поездки в город, он застаёт её с другим: «…на лавочке, в уютной полосе света, падающего из окна, тихо-мирно посиживала Дарима в обнимку с Бадмой Ромашкой».
И герой внезапно понимает, «…что нашла Дарима в парне одного с ней роду и племени».
«Нечаянные встречи» (Повесть ранней молодости)Бурят, автобиографический герой Бориса Хадеева, работает архитектором в Иркутске, и у него завязывается роман с коллегой, блондинкой Таней.
Ни в коллективе, ни в семье у него не возникает вопроса по поводу её национальности.
Лишь однажды он услышал: « … как осуждающе какая-то женщина крикнула Татьяне: - Что тебе русских парней не хватает? »
Ещё раз эта тема возникает вскользь, когда она спрашивает: «Слушай, Витька, у твоего брата жена русская?
– Да.
– Как дети выглядят?
– Забавные, я тебе покажу…»Вопрос был, конечно, задан неспроста.
Она разведена, у неё маленький сын, и как женщина, она хочет определённости.
То есть выйти замуж.
За него.
За любимого человека.
«Кошмар, Витька, мы с тобой видимся так редко, а жизнь идёт, идёт, Витя! »
А он холост, живёт с родными и занят живописью.
Хочет добиться успеха как художник.
И на этом пути семья будет ему помехой.
Итог предсказуем.
Она выходит замуж за другого, меняет работу, разводится, ездит в экспедиции.
Но они продолжают много лет встречаться и любить друг друга, обмениваясь письмами и телефонными звонками.
Герой задаётся вопросом, что она нашла в нём: «От женитьбы отказался, любовные встречи все какие-то случайные, урывками, связь наша то ли живёт, то ли не живёт».
Их последняя встреча происходит спустя пять лет, после основных перипетий, а затем они расстаются уже навсегда.
В эпилоге герой вспоминает Таню: «И первая любовь останется в памяти самой яркой звездой и праздником».
Городской роман В сущности, это типичный городской роман 60-70-х годов ХХ века в интеллигентной среде, без акцента на этничность.
Тема табу на межнациональную любовь уже теряла остроту.
Обратимся к дневнику «жаворонка бурятской поэзии» Дондока Улзытуева за 1957 год: «Когда гулял с Алексеем (поэтом Бадаевым.
Авт. ) познакомились с русскими девушками Надей и Верой…»И вот стихотворение Улзытуева, дышащее эротической лирикой и любовью к голубоглазой девушке:Вечером грудастые тучиЗадевают тугими соскамиЛиственниц зеленые губыУ потемневших оград.
И девушка, вдруг притихшая,С голубыми большими глазамиУ самого сердца тревожноШепчет мне: «Будет град».
В глобальном мире Малакшинов и Байбородин чётко обозначили противоречия по линиям: русский – бурят (свой – чужой), город – деревня и модернизм – традиционализм.
У Хадеева этого уже нет – только он и она.
Нет и у иркутской писательницы Нелли Матхановой во «Взрослых играх» (1988).
Нет у Светланы Гырыловой в дилогии «Босая в зеркале» - «Помилуйте посмертно» (1989).
Это отношения москвички из Джиды Алтан Гэрэл и зэка Мелентия Мелеки, отбывающего срок за убийство неверной возлюбленной.
В редком по силе эмоционального воздействия романе есть только мужчина и женщина, и они борются за свои чувства со всем миром, а главное, с самим собой…Из последних публикаций - это «Метис» Болота Ширибазарова («Байкал», 2017-2018), хотя тема его незавершённого романа гораздо шире.
Широко разрабатывается русско-бурятская любовь в бурятском кино - «Улан-Удэнская история» (2008) и «Отхончик.
Первая любовь» (2013).
Что дальше?
Сегодня в регионе нет острых противоречий между русскими и бурятами, как в прошлом борьба за землю.
К ХХI веку мы пришли с почти универсальной культурой, а когда нет различий, нет преград и для тесных человеческих взаимоотношений.
Но разделение на «свой – чужой» - это вечная космическая тема («Ромео и Джульетта», «Барышня-крестьянка», «Война миров», «Чужой» и др.
Буряты, как малая нация, стремятся к самосохранению, нам всё время кажется, что большие нации угрожают нашему существованию.
Будь то русские или китайцы.
А это неизбежно отражается на отношениях мужчин и женщин разных национальностей и даёт неисчерпаемый материал литературе и кино.
Автор: Александр МАХАЧКЕЕВФото: Алексей ЛовцовБурятия  фото: pixabay. com ТЕЛЕУТ ХЭЛЭНБороохон                          Марина ТАРАСОВАБороохон-гороохон дороНүхэртэйгөө ябанабди,Дулаахан бороо дороДуулажа ябанабди.
Уры урданаУрматай шолшогонон,Уры соогуур оймонобди,Угаа гоё.
Гороохон эльбэнэХасарыем, нюурыем,Бороохон – гороохонХабатайл байна даа.
Ород хэлэндэ автор оршуулааАвтор: Галина Базаржапова-Дашеева бэлдэбэФото: pixabay. com   фото: pixabay. com Бүгэдэ буряад уншагшадаа Сагаан һарын һайндэрөөр амаршалжа, “Зүүн зүгэй зүнтэйхэн зүгы” гэһэн гаршаг доро хүүгэдтэ зорюулһан зохёолнуудые тааруулан табибабди.
Үхибүүд, домогуудые суглуулаял, шүлэгүүдые бэшэжэ туршаял, һонирхолтой ушаралнуудые дурдан хөөрэдэг байял!
Алтаргана яагаад арюун гоохон болоо һэм?
(Онтохон)Ази түбидэ хаа-яагүй ургадаг алтаргана, Монголой губиин бударгана, Буряадай гол горхо, хада майла зайжа ургадаг тогооной харганаа гурбан уулзаад:- Хэмнай буряад арадай гол һайндэрэй һүлдэнь, Гоохон ургамал болохоб? – гэжэ зүбшэн хэлсэбэ.
- Би сүл губиин бударганаб, Дангина гүүлэхэ эрхэтэйб.
Уһагүй, хуурай уларилда урганаб.
Хараха янзада гоё гоо бэшэб, борохомби.
Гэбэшье шэрхи бүхэб, - гэбэ бударгана.
Тогооной харганаа тодожо абаад хэлэбэ:- Хэр урда сагһаа би нүүдэл зоной тогоо торхыень угаажа, туһалжа ябааб.
Манзан Гүрмэ төөдэйн мүнгэн толиие, алтан бэһэлигые аршан сэбэрлэдэгби.
Сэсэгни ялаганаһан тоһолиг, шаб шара нарандли.
Алтаргана “биб, биб” гэхэ дурагүй, соморхон ургамал дуугайхан зогсобо.
Нүгөө хоёрынь алтаргана тээшээ асуунгяар хараба.
Энэ үедэ үлэ мэдэг һэбшээлжэ, аянга һайхан дуун аялгатан зэдэлшэбэ:Ара таладаа ургаһанАса бүхэтэй алтаргана,Альган дээрээ тэнжээһэнАба эжы хоёрни.
- Энэ хэн дууланаб? – гээд, бударгана тогооной харганаа хоёр гайхалдаба.
- Алан Гуа хатан өөрөө ха даа, - гэбэ алтаргана.
- А-а, уг эхэ Алан Гуа гү?
- Өөрөө Алан Гуагай шинии соло дуудажа байгаа хада, алтаргана, шимнайл Арюун Гоохон болохош ха даа.
Үндэһэншни бүхэ, эшэшни алтан, сэдьхэлшни уян, улад зоной уярма дуунда ороош, - гээд, алтарганаяа нэгэн дуугаар Гоохон болгожо һунгаба.
Ургамалнууд булта найрлаба.
Бадма-линхуа, нямняа, улаалзай, бальжан-гарма, таба һалаа, бусад һайхан сэсэгүүд дэльбэеэ һэгсэлзүүлэн хатарба.
Ажалша зүгынүүд дүүебэ.
Бороохон шэбэрбэ.
Һолонго сэсэглэбэ.
Иигэжэ алтаргана алтаран-толорон, ургамалнууд сооһоо буряад арадай найрай Арюун Гоохон болон мүндэлһэн түүхэтэй.
Алтарганада – агуу соло!
Бишыхан домогуудШубуун үбсүүтэй Баясхалан Манай Үлэгшэн нютагай үндэр наһатан, ажалай ветеран Буда Шултумович Шагдуржапов (мүнөө 92 наһатай) багадаа хараһанаа иигэжэ хөөрөө һэн:- “Шубуун үбсүүтэй хүнүүд” гэжэ байдаг һэн урдандаа.
Бидэ, шордогор заахан хүбүүд, Зэдын эрьедэ гүйлдэжэ ошоод харахабди.
Шоглони хүбүүн Баясхалан (Баяа) гээшэ Зэдын эгээл гүнзэгыдэнь орошонхой, уһан соо өөдөө хөөрэшөөд байдаг юм һэн.
Бүһэ соогоо хүрхэлзэжэ байха.
Эрье дээрэ байһан томошуул тэрэниие туршаха гэжэ саашаа, наашаа болоод бай, харая гэлдэхэ.
Зааһан руунь тамараад лэ, нөөхил бүһэ соогоо хүбхэлзэжэ байха.
Үшөө бэеэ үрэжэ угааха.
Гэртэхиндээ хөөрэхэдэм, “Шубуун үбсүүтэй” хүн гэхэ.
Иимэ таабаритайхан хүнүүд мүнөө дүтэ наашашье үгы ха.
Юрэдөөл, дуулаагүйб даа.
Комсомол Дунька “Буряад үнэн” сониной ветеран Е. М. Зомонова: - Аргатада заямха дээрэ Дунька нэрэтэй эхэнэр хони харадаг байгаа.
Комсомол солотой басаган.
Бариса дээрээ, мүргэдэг газарта, модо отолжо, түлеэ тайража болохогүй гэжэ хүнүүдэй һэргылээшье һаань, өөрынхеэрээл болохо.
Би комсомолби, намда хамаагүй гэхэ.
Хуурай, хатаһан модо отолоошье һаа, хэһээгдээ һэн.
Ухааниинь муудажа эрьюутэшэһэн юм.
Ванькын сэржэм Үлэгшэн нютагай Цыден-Ешэ Ринчиновагай хөөрөөнһөө:- Ангуушад Уляатайда отог абаад агнаба ха.
Наринай нэгэ ород – Ванька эдээнтэй эмээл нэгэдэн ошолсоһон байгаа.
Орон хангайдаа сэржэм үргэхэ саг ерэбэ.
- Я вашему богу молиться не умею.
Помогите, - гэбэ.
Ангуушад шооложо байжа, ехээр энеэлдэбэ.
“Өөрөө үргэ.
Иимэ-тиимэ хүмби, иимэ-тиимэ юумэтэйб гэжэ байжа. ” – гэһэн зүбшэл үгэбэ.
Ванька хажуу тээшээ болод гээд, сай үргэхэ зуураа иигэжэ хэлэбэ:- Би Наринай Ванькаб.
Һамгамни Маша.
Моримни Серко.
Нэгэ хэды тахяатайбди.
Ангуушад шагнаад, унажа-бодожо байжа эли хаталдаба.
Харин агнууридаа гараһанай удаа талаан буруутаа гэжэ ойлгобод.
Нэгэшье ан дайралдабагүй.
Маша һамгатай, Серко моритой, нэгэ хэдэн тахяатай Ванькань лэ ан гээшые моринойнгоо даахыса олзолжо бусаһан ха.
Харин тэрэниие наадалһан ангуушадые хэһээжэ, хангай олзыень хасаһан байгаа.
Тээрмэшэн Ажалай ветеран Д. Ж. Туртуевай хөөрөөнһөө: - Билдаани Сэрэн гэжэ тээрмэшэн байгаа.
Һамгагүй, үхи- бүүгүй, ганса газуули хүн.
Өөрын гэргүй, айлда байха.
Бүри һүүлдэ гансаараа байхам гэхэдэнь, амяарынь түбхинүүлээ һэмди.
Зүүн жалгада майһаа эхилээд, сентябрь болотор уһан тээрмэ хүдэлгэдэг байһан юм.
Таряагаа татуулһан хүн ажалайнь түлөө гурил үгэлсэдэг байгаа.
Үндэр, гохигор, гонзогор шарайтай жэгтэй энэ хүн сула гурил болошоод ябадаг байгаа.
Хубсаһаниинь ямар үнгэтэй һэм – мэдэхын аргагүй.
Урда хойнонь орожо байжа гүйлдэхэбди, тоохошьегүй.
Үбэл зунииншье - нөөхил гурил соогоо.
Бороогой хорхой Шалбааг соо бороогой улаан хорхой годилзожо хэбтэбэ.
Улаан залаатай, номин, хүхэ, боро, хүрин үнгэнүүдые холиһон үзэсхэлэн гоё үдэ һүүлтэй Пет эрэ тахяамнай тэрэ хорхойдо һанаашархаба.
Тэрэнэй эгээ дүтэлхэ һамбаандань хамар дороһоонь гэхээр хорхойе шүүрэн абаад, хартаабхын поли тээшэ гүйшэбэб.
Пет хойноһоом голхоронгёор хараба.
Үшөө куд-куд-куд гэжэ гэмэрнэ хэбэртэй.
Бороогой улаан хорхой газарай хүрьһэ зөөлэрүүлдэг гэжэ төөбиим хэлэдэг һэн.
Олон болоорой, зуу болоорой гээд тэрэнээ хахалагдаһан газарай хүрьһэн соо табибаб.
Хитад Шагдар - Би бороогой хорхой эдихэ аргатайб.
Таба-табан мүнгэ үгөө һаатнай. - гэбэ Шагдар.
Арбаад наһатай бидэ гайхан шагнанабди.
- Эдииш теэд, хараһаар байтарнай. - гэбэ Гомбо.
- Хитад болоо гүш?
Хитад Шагдар гэхэбди шамайе, - гэбэ Дамби.
- Хитадшье гыт, хилгааһаншье гыт - эдихээрээл эдихэб, – гээд, Шагдарай үсэрхэхэдэ, хүбүүд таража, добо дорохи шиигтэй газар соо хорхой бэдэрбэд.
Улаан хорхой олдобогүй.
- Зай, бороо орог даа, һайсал шамда эдюулхэбди, - гэлдэһээр, хүбүүд тараба.
Тэдэнэр энэ хөөрэлдөөгөө мартаагүй, улаан хорхойн элбэгжэхэдэ, нээрээл, эдюулжэл һалаһан юм Шагдарта.
Эдюулжэ гэжэ даа, һайн дураараал, таршаганаса хазаад, жажалжа байжа эдихэдэнь, ой муутай Дамби хажуу тээшээ гүйшэбэ.
Басагад ама хамараа альгаараа бүглөөд саашалшаба.
Һэ-эй, мүнгөө суглуулыт, - гээд, Шагдар саб байса һануулба.
«Байгал» сэтгүүлэй эрхилэгшэ Галина БАЗАРЖАПОВА найруулан бэшэбэФото: pixabay. com   «Буряад Үнэн» хэблэлэй байшангай ахамад редакторай уялгануудые дүүргэгшэ Даши-Доржо Болотов Буряад УласБуряад ҮнэнСагаалган  Где брали меха и шапкиВ Бурятии с нашими морозами меховые шапки были элементарной необходимостью, не было  проблем и с сырьем.
Наш улан-удэнский зверосовхоз был одним из  крупнейших среди 114 подобных хозяйств СССР и был основным поставщиком «пушного золота» республики.
27 июня 1946 года был подписан Приказ по Министерству внешней торговли СССР №185 «Об организации Забайкальского совхоза Главзверовода» по разведению серебристо-чёрных лисиц в Бурят-Монгольской АССР.
Звероводство было совершенно новой отраслью.
А вскоре на международном конгрессе в Лондоне было признано, что самая лучшая пушнина мира в России - Забайкальская.
Буркоопсоюз также располагал сетью звероферм в районах республики.
В частном порядке разведением чернобурок и песцов занимались жители Кабанского и Прибайкальского районов.
Это был нелегальный промысел, и милиция проводила рейды, выявляя нарушителей.
Корм для зверьков – минтай, поставляли «Бурятрыба» и Хладокомбинат.
А меха белок, лис и другую пушнину поставляли охотничьи хозяйства и охотники.
Шкурки на шитьё сдавали в ателье «Элегант», «Соболь», в швейные объединения «Туяна», «Труд», частникам и т. д.
Риск -  не всегда благородное делоЭтот криминальный промысел появился в начале 70-х годов.
Миновали тяжёлые послевоенные годы, и народ стал  лучше одеваться.
А жажда лёгкой наживы присутствовала всегда.
Шапки стоили дорого (в  пределах 300 рублей, две средних зарплаты),  а сорвать их с головы было рискованно, но просто.
Легконогие подростки и молодые парни выходили на промысел под вечер.
Они пристраивались сзади к жертвам, в основном женщинам.
Главное, нужно было мгновенно скрыться с места преступления, нырнув в темноту.
«Подростки стали отнимать их шапки.
Дело дошло до того, что среди зимы отняли шапку у фронтовика, офицера запаса, едва ковылявшего на одной ноге, на протезах» (Л. Линховоин.
Лодон багшын дэбтэрhээ.
Улан-Удэ 2012. с. 327).
В таких случаях найти свидетелей было сложно.
Однажды на Элеваторе сорвали шапку у самого Константина Продайвода, 2-го секретаря обкома КПСС!
Конечно, поднялся невероятный шум, и на улицы вышли народные дружины, дополнительные силы ППС.
Но это были временные меры, и шапочники стали изощрённее.
Снять шапку могли в самом неожиданном месте, например, в общественном туалете, когда жертва со спущенными штанами была временно обездвижена.
Ограбление народного артистаПопался на краже мой друг, одноклассник по интернату №3, тогда уже студент.
Его хотели отчислить из института, спасло то, что он был из многодетной, чабанской семьи.
И за него поручилась группа.
Валера не был гопником и не мог объяснить нам мотивы своего поступка.
Видно, случайно, из лихачества, как говорится, «в составе группы» и «в состоянии алкогольного опьянения».
Другой товарищ, теперь уже дедушка, вспомнил, как дважды после  групповых драк, уходил с шапками за пазухой.
Это был боевой трофей и носили их сами, а свои старые выбрасывали.
Снимал он и наручные часы («котлы») у деревенских.
В 80-х в Кяхтинском районе проходили Дни культуры республики с участием деятелей профессионального искусства.
Поздним вечером мы с нашим именитым композитором уютно сидели за бутылкой водки на втором этаже гостиницы в Кяхте.
Было тихо, телевизора в номере не было, и вдруг с улицы раздались громкие крики.
Выглянули в окно и видим, бежит наш популярный оперный певец.
Весь расхристанный, в распахнутой дубленке, с развевающимся шарфом: «Я народный артист России!
Я солист оперного театра!
У меня сорвали шапку! »
Кричал весьма театрально!
Школа!
Я оделся и бегом на вахту.
Туда уже прибежал потерпевший артист и  в красках рассказывал о происшествии, а администратор звонила в милицию.
Патрульная машина подоспела быстро, и мы рванули на поиски гопников.
Быстро объехали ближайшие освещённые улицы, а дело было в морозном декабре.
Прохожих почти не было, а те, что были, на хулиганов не походили - шапки народного артиста и след простыл…
Случаи из жизниУ Любы К. сорвали шапку, а она у неё  была на резинке – «противоугонке».
Но женщина среагировала мгновенно и с истошным криком бросилась вслед за налётчиком: «Грабят!
Держи вора! »
На крик откликнулись прохожие, ему поставили подножку и скрутили руки, а шапку вернули.
Пришла домой возбуждённая, вся в расстроенных чувствах: «Вот!
У меня шапку сорвали, но я догнала!
А муж говорит: «А шапка-то у тебя за спиной! »
Резинка  её удержала, а с собой принесла чужую похожую, видимо, первый трофей вора.
У другой женщины сорвали оригинального фасона соболью шапку.
Казалось, она пропала бесследно и нет надежды обрести её вновь.
Однажды потерпевшая увидела в трамвае точно такую же шапку, и она обратилась к её владелице: «Извините, кажется у вас моя шапка!
У меня сорвали её на днях! »
Та пошла в отказ: «Да нет, что вы!
Это моя шапка!
Я давно её ношу! »
Слово за словом, но пострадавшая не отставала и сумела как-то через водителя или кондуктора вызвать милицию.
На остановке их встретили сотрудники и их сопроводили в РОВД.
Там оперативники распороли внутренний подклад, и увидели на обороте шкурок фамилию женщины.
Тогда в пошивочных мастерских было принято подписывать их во избежание путаницы и потерь.
Хозяйке вернули украденное.
На барахолкеДобычу обычно сбывали на барахолке, особо не торгуясь, а то и вовсе по цене ниже её реальной стоимости.
Историей происхождения головного убора покупатели не интересовались, если к тому же он выглядел новым.
В условиях тотального дефицита об этом не принято было спрашивать.
Из воспоминаний Михаила Харитонова, историка и краеведа: «Однажды у одной знакомой сорвали шапку.
Конечно, она обратилась в милицию, особо не надеясь на её рвение, попросила нас с другом сходить с ней на барахолку.
Друг взял с собой игрушечный пистолет – копию ПМ, так, попугать, на всякий случай.
Сделав круг в толкучке, наша девушка уткнулась в свою потерю.
Её продавали молодые парни.
Внимательно рассмотрев шапку, ещё раз удостоверилась в том, что это именно её вещь.
А в это время к барахолке подъехал милицейский «бобик».
Девушка бочком-бочком и к нему, парни и мы следом.
Потерпевшая  милиции: «Вот моя шапка!
Её у меня сорвали! »
Тут началось громкое разбирательство, и девушка с незадачливыми парнями уехали в РОВД.
Потом она рассказала, что у «шапочников» обнаружили и золотые изделия, а самое главное, оружие!
И куда бы мы с нашим игрушечным пистолетом? »
Другие модыУ коллеги Германа Намжилова ондатровую шапку сорвали на машзаводе: «Я уже сидел в автобусе, когда вдруг кто-то скинул с меня шапку и бросился на утёк.
Вор подобрал момент так, что двери за ним тут же захлопнулись, а автобус уже набирал ход!
Ведь водитель был занят дорогой и не видел, что происходит в салоне.
Конечно, я остановил автобус, но вора и след простыл, а с ним и моей шапки!
Она была не дорогая, но добротная и её без проблем можно было сбыть.
Это было в конце 80-х, на которые пришёлся пик этого вида краж».
Однако ещё и в 90-е годы существовал этот промысел.
МВД РБ объявляло операцию «Квадрат», когда в вечернее время все наличные силы выходили на патрулирование города.
Но время лихих «шапочников» стремительно уходило - пришли другие времена, другие моды и нравы…Автор: Александр МАХАЧКЕЕВтүүхэ  фото: Дарима Дашиевагай дурадхаһан гэрэл зураг «Дуушан лэ болохоб! »
Нарһатын һургуулида, соёлой байшан соо болоһон бүхы хэмжээ ябуулгануудта эдэбхитэйгээр оролсодог Дарима багаһаа дуушан лэ болохоб гэжэ бододог байгаа.
Түрүүшынь багша Нима-Ханда Максимовна Гылыкова дорюухан басагые ходо дэмжэжэ, дуратай шэглэлээрээ хүгжэхэдэнь туһалха гэжэ оролдоо.
Мүнөөшье ажал хэрэгээрнь һанаата боложо байдаг юм.
Дарима Зүүн Сибириин соёлой академи түгэсхэһэнэй удаа РЦНТ-дэ ажалайнгаа намтар эхилһэн юм.
Ажалдаа – бүхы хүсэ шадабарияа         «Суг хүдэлдэг зомни түрэлхидни шэнги болонхой.
Бэе бэеэ дэмжэн, ехэ эбтэйгээр ажалаа ябуулнабди», - гээд, Дарима Бальжинимаевна тэмдэглээдхинэ.
Үнэхөөрөөшье, РЦНТ мүнөө дээрээ тоогүй олон хэмжээ ябуулгануудые эмхидхэнэ.
Ажалдаа дуратай дээдын гарай мэргэжэлтэд лэ энэ ехэ харюусалга даажа шадаха аргатай юм.
Илангаяа Дарима Бальжинимаевна республикын фольклорно бүлгэмүүдтэй ехэ ажал ябуулна.
Репертуараа байгуулхадань, гүйсэдхэхы шадабарияа дээшэлүүлхэдэнь туһална.
Хүтэлбэрилэгшэдтэнь янза бүриин  курсануудые эмхидхэнэ.
«Магтаал», «Уряал» болон «Наран-Гоохон» бүлгэмүүдэй жэл бүриин тоосоото концерт-наадануудые үнгэргэлсэнэ.
2016 ондо Буряад арадай дуунуудай сахим бааза байгуулха талаар ажал Дарима Дашиевада даалгагдаһан юм.
Мүнөө дээрээ тэрэ баазада 300 гаран дуунай үгэнүүд ноототойгоо хамта оруулагданхай.
5 мянган хэһэгээр хэблэгдэн гараашье.
«Арадай абдарһаа абтаһан дуунуудай» тоглолто заншалта болоод, олоной дура буляаһаар.
2022 ондо РЦНТ-гэй хүдэлмэрилэгшэд Буряадай эрдэмэй түбэй түлөөлэгшэдтэй хамта соёлой материальна бэшэ баялигай тобьёг байгуулаа.
Тиихэдэ тэдэнэр аймагуудаар ябажа, аман үгын болон этнографическа баримтануудые суглуулжа, тэрэ тобьёг руу 43-ыень оруулһан байна.
Энэ ажал баһал Дарима Бальжинимаевна хүтэлбэрилһэн юм.
Сибириин болон Алас Дурнын уран гартанай эблэл Буряадта байгуулха талаар ажалые Дарима Бальжинимаевна даажа абанхай юм.
Үшөө тиихэдэ шэмээшэгүүдэй соёлдо хабаатай Координационно түбые ударидана.
Россиин арадуудай үндэһэн соёл аршалан хамгаалгын, хүгжөөлгын тулада үүсхэгдэһэн олон хэмжээ ябуулганууд Дарима Дашиева эмхидхэлсэдэг.
Жэшээнь, «Раздайся, корогод», «Хуурайм наадан», «Дыхание земли», «Уран дархан» болон бусад.
Уласхоорондын «Алтаргана», «Ердын нааданууд» гэһэн наадануудта, Бүхэроссиин «Культура – это мы! », «Традиции» гэжэ фестивальнуудта хабаадагшадые Дарима Бальжинимаевна бэлдэдэг юм.
Тиигэһэнэйнь лэ ашаар 2021 ондо Тарбагатайн «Судьбинушка» ансамбль лауреат боложо, 2 сая түхэриг шанда хүртэһэн юм.
Харин 2022 ондо Захааминай «Эхын буян» ансамбль Үбэр Байгалда үнгэрһэн «Алтаргана» нааданда түрүүлээ.
Дарима Бальжинимаевнагайл хүсэ оролдолгоор 2022 ондо Уран дархашуулай “Содружество дарханов” гэжэ можо нютагууд хоорондын хуралдаан, хубиин үзэсхэлэнгүүд үнгэрөө.
Захааминай, Ивалгын болон Зэдын аймагуудай соёлой эмхи зургаануудай мэргэжэлтэдтэй Дарима Дашиева дүтын холбоотойгоор ажалаа ябуулдаг, тэдэндэ арга боломжоороо туһаламжа үзүүлдэг юм.
Буряад Уласай арадуудай соёлой материальна бэшэ баялигаар Экспертнэ зүблэлэй бүридэлдэ Дарима Дашиевна оруулагданхай, гадна уран һайханай коллективүүдэй «арадай, жэшээтэ» гэһэн нэрэ зэргэ баталха талаар Буряад Уласай Соёлой яаманай дэргэдэхи комиссиин гэшүүн юм.
Түшэг тулгууринь – гэр бүлэньЭды олон ажал ябуулдаг эжыдээ наһанайнь хани, хоёр үринэрынь туһалха гэжэ оролдодог.
«Нүхэрни баһал Нарһатын.
Батор олон жэлдэ Яхадта уурхайда вахтаар ябажа хүдэлнэ.
Хоёр хүбүүдтэйбди.
Ехэмни Буряадай багшанарай колледждо 4-дэхи курсда һурана.
2022 ондо «Россиин тамирай мастер» гэһэн нэрэ зэргэдэ хүртөө.
Бага хүбүүмни Улаан-Үдын 29-дэхи Буряад гимназида һурана», - тобшохонооршье, тодооршье гэр бүлэ тухайгаа Дарима Бальжинимаевна дуулгана һэн.
Дээдын гарай мэргэжэлтэн байхаһаа гадуур Дарима Бальжинимаевна энэрхы эжы, наһанай найдамтай нүхэр ха юм.
Автор: Сарюуна ЭРДЫНЕЕВАФото: Дарима Дашиевагай дурадхаһан гэрэл зураг"Буряадай түрүү хүнүүд"-2023конкурс   фото: Буряад Уласай засагай сайтһаа Валерий Фальков  Доржи Банзаровай нэрэмжэтэ Буряадай гүрэнэй ехэ һургуулиин (БГУ), Зүүн Сибириин технологиин ба хүтэлбэрилгын ехэ һургуулиин (ВСГУТУ) оюутадтай болон хүтэлбэритэй, мүн РАН-ай Сибириин таһагай Монголые, будаадын шажан ба Түбэдые шэнжэлдэг институдай (ИМБиТ) болон Байгаалиин нөөсэнүүдые хэрэглэлгын РАН-ай СО-гой Байгалай институдай (БИП) мэргэжэлтэдтэй уулзаа.
- Дээдэ болбосоролой һалбари хэдэн арбаад жэлнүүдтэ байгуулагдаа, тиимэһээ нэгэ жэл соо хубилшахагүйнь мэдээжэ.
Тиигэбэшье мүнөөдэр таанад шэнэлэлгын үйлэ хэрэгүүдтэ бэлэн байнат.
Манай, мүн лэ Толгойлогшын, тэрэнэй командын дэмжэлгээр албан шэнэлэгдэхэ.
Тиин һаяын сагта нилээн үрэ дүнгүүдые туйлахыетнай, тад ондоо шанартай болбосоролой шэнэ талмайнуудтай болохыетнай бидэ оролдохобди, – гэжэ сайд тэмдэглээ.
Буряад Уласай Толгойлогшо Алексей Цыденов республикада эрдэм мэдэсэ ехэтэй мэргэжэлтэдэй бэлэдхэлгые эршэдүүлхэ хэрэгтэй гэжэ нэмэжэ хэлээ.
«Республикын хүн зоной аятай зохидоор ажаһуухын тула урагшаал дабшахабди, эрдэмэй болон технологическа нөөсэнүүдээ хүгжөөжэл байха хэрэгтэй.
Манда мүнөө олон һалбаринуудаар мэргэжэлтэд дуталдана, илангаяа элүүрые хамгаалгын.
Бидэ эрдэм мэдэсэтэй мэргэжэлтэдые олоор бэлдэхэ ёһотойбди, тиигээд залуушуулай ондоо тээшээ ябашангүй, эрдэм мэдэсэеэ эндээ хэрэглэхыень оролдохобди», – гэжэ Алексей Цыденов онсолоо.
Валерий Фальков мүн лэ можо хизаарнуудай хүгжэлтын үргэн ехэ түлэбүүд тухай һануулаа.
«Россиин Юрэнхылэгшын манай урда табиһан гол зорилго – гүрэнэй можо хизаарнуудта дээдэ болбосорол болон эрдэмые хүгжөөлгэ.
Тиигэхын түлөө бидэ жэлһээ жэлдэ бюджетнэ һууринуудые олошоруулнабди, тэдэнэй 75% мүнөө Россиин можо хизаарнуудаар хубаарилагдана.
Тиимэһээ һургуули дүүргэгшэдэй нютагтаа үлэхэнь олошоржол байна», - гэжэ Валерий Фальков хэлээ.
Автор: Сэнгэ РИНЧИНОВФото: Буряад Уласай засагай сайтһааболбосорол   фото: yandex. ua Агын тойрогто 1970-аад онуудта Эсэгэ ороноо хамгаалгын дайнай ветерануудые хүндэлэн ёһололгын үедэ домогто иимэ ушар элирһэн юм.
1941 ондо нэгэ буряад эхэнэр ори ганса хүбүүгээ дайнда мордохуулба ха.
Маани мэгзэм һайн мэдэхэгүй ушарһаа “Гончик сум! ” гэжэ шангаханаар уншаад ябаарай гээд захиһан байгаа.
Брестскэ хэрэм, Москва, Сталинград хотонуудые хамгаалгада, Курска дүхэриг шадар – булта байлдаануудта хабаадалсаад лэ ябажа байна.
Полкын бүхы сэрэгшэдэй “Ура! ” гэжэ хашхархадань, тэрэ буряад “Гончик сум! ” гэжэ һүүхирдэг байба.
Хоёр жэл үнгэрһэн хойно сугтаа дайнда ороһон нүхэдынь хуу алуулһан, гансал тэрэ буряад амиды үлэһэн байгаа.
Нэгэтэ хажуудань ябаһан ород сэрэгшэн асууба:- Ши “Ура! ” гэхын орондо нэгэ ондоо юумэ хашхарнаш.
Буугай тобшоһоо хамгаалха тарни хэлэнэ ёһотойш.
Намайгаа һургыш!
- Гончик сум гээд аһан ехэ найдалтайгаар һүүхирээд, байлдаанда ородог байгыш даа, - гээд, буряадынь зааба.
Ээлжээтэ тулалдаанда орожо ябатараа, тэрэ ородойнгоо хойноһоонь гүйжэ ябаад:- Гончиков!
Гончиков!
Гончиков! – гэхыень дуулаба.
Буддын шажанай тарниие иимээршье үгүүлһэниинь туһатай байжа, буугай һомондо тэрэ ород дайруулаагүй һэн.
Дайнай түгэсэхэдэ, энэ полкдо маршал Рокоссовский ерэбэ ха.
Дайшалхы замаа анхандаа эндэ эхилһэн байгаа бшуу.
Сэрэгшэд жэрылдэн зогсожо, полкын туг үргэгдэбэ.
Рокоссовский асууба:- Дайнай түрүүшын үдэрнүүдһээ энэ полкдо алба хэжэ байһан хүн бии гү?
Найдал багахан, гэбэшье бии һаа, урагшаа гарагты!
Тиихэдэнь нэгэтэшье шархатаагүй, оборготоогүй тэрэ буряад урагшаа гараба.
Рокоссовский уяржа, гарынь шангаар адхаад тэбэрибэ.
Тиин өөрынгөө сээжэһээ Александр Невскиин орден абажа, буряад сэрэгшэнэй гимнастёркодо зүүлгэбэ.
Энэ орденоор гансал офицернүүдэй шагнагдадагшье һаа, юрын сэрэгшэнэй дайнай тама соогуур амиды гарасалдаһанайнь түлөө шагнаа бшуу.
Автор: Галина БАЗАРЖАПОВА-ДАШЕЕВА бэлдэбэФото: yandex.
uaЭсэгэ ороноо хамгаалгын Агууехэ дайн  Намарай шара үнгэ соо,Набшаһадай хүнгэн хиидээн соо,Наруули һайхан үзэсхэлэн сооНаһанай ябаса элил даа.
Харамтай түргэнөөр үнгэрдэг нahaн тухай арадай поэт Г. Базаржаповагай уран гоё, удхатай үгэнүүдтэй «Намарай шарай» гэһэн дуу Хэжэнгын аймагай уран бэлигтэнэй үлгы болоһон Ушхайта нютагһаа гарбалтай, Буряадай журналистикын ветеран, уласай соёлой габьяата хүдэлмэрилэгшэ Далай Шагдарович Хубитуев ехэ дуратайгаар шагнадаг һэн.
Үнэхөөрөө, “сагай түргэн гээшэ гайхалтай” гээд лэ, ахатан нүхэрөө һайхан үгэнүүдээр дурсаха дурамни хүрэнэ.
Нэрэдээ хүрэмэ далай шэнги үргэн сэдьхэлтэй, хүн зондоо хүндэтэй, хүхюун, дорюун зантай, ходол гоёор, ариг сэбэрээр хубсалһан, сэмсэгэр сэхэ бэетэй, урин зохидоор энеэбхилэн алхалдаг бэлэй даа.
Далай Шагдаровичай уран гуурһан дороһоо гараһан Улаан-Үдымнай болон хүдөө ажахын ажалша геройнууд тухай удха түгэлдэр очеркнууд, уншагшадые һонирхуулһан уран, баян үгэнүүдээр шэмэглэгдэһэн зураглалнууд, шогтой, зугаатай, шүүмжэлхы, хурса хэлэтэй материалнууд, илангаяа «Буряадай түрүү хүнүүд» гэһэн «Буряад үнэн» сониной конкурсын эрхим зон тухай статьянууд журналистикын ветеранай түрэхэһөө талаантай, анханһаа абьяас бэлигтэй байһыень гэршэлнэ бшуу.
Эсэгын гэрэй үүдэнһээ эхилдэг юм даа энэ харгыДайнай хатуу шэрүүн жэлдэ, 1943 оной августын 10-да Хэжэнгын аймагай Ушхайта һууринда түрэһэн манай ахатан өөр тухайгаа ехэ һонёор хөөрэдэг бэлэй.
Үхэлтэ дайнда Баруун фронтдо дайлалдахаяа ошоһон Шагдарай Хубита өөрынгөө наһанай хани нүхэр Юмдэлэгэй Мэдэгмаада иигэжэ захин хэлэһэн юм: «Бишни энэ аймшагтай дайнһаа бусахагүй хаб даа, тиимэһээ, шимни, нэрыемни нэрлүүлхэ хүбүү үргэжэ абаарай даа».
Тиигэжэ эжымни Гомбожабай Ошортонһоо һая гараһан намайе, нарай үхибүү үргэжэ абаһан юм.
Баатарай үхэлөөр дайнда наһа бараһан эсэгэмни хүбүүтэйшье болоһоноо мэдэнгүй, 1943 оной августын 25-да харата дайсадһаа амияа алдаа бэлэй, - гэжэ Далай Шагдарович зугаалдаг һэн.
Багаһаа һүбэлгэн, һонюуша сэдьхэлтэй Далай хүбүүн багшанарай училищида һуража байхадаа, халуун дуранай нангин мэдэрэлээр Хурамхаанай аймагай Бархан тоонтотой арюухан, сарюухан, саб сагаахан шарайтай, үндэр гоё бэетэй дангина Людмилатай танилсажа, айл бүлэ боложо, аятай зохидоор түбхинөө.
Ажабайдалай, ажалай хүнгэн бэшэ харгыда гаргаһан Мэдэгмаа эжынь удангүй наһа баража, сэдьхэлдэнь гуниг түрүүлээ бэлэй.
Хани халуунаар дэмжэжэ, энэ наһанайнь энхэрэл дүүрэн дураниинь болоһон, налгай зохид зантай, нарин нягта, анханһаа ажалша, хүндэмүүшэ сэдьхэлтэй, медицинын хүдэлмэрилэгшэ мэргэжэлтэй Людмила Иннокентьевна эльгэ зүрхыень хайлуулжа шадаа, эрхэхэн, бэрхэхэн, хөөрхэн, зохидхон Эржена, Эльвира басагадынь наһанайнь намтарые баяжуулаа, баясуулан жаргуулаа бэлэй.
Хэжэнгэдээ суута багша Нина Мархасаевна Батомункуевагай ударидалга доро хүдэлжэ, комсомолой райкомой һургуулиин ажалай таһагые даагшаар амжалтатай ажаллаад, хуби заяагаа «Буряад үнэнтэй” ниилүүлээ.
“Ажалай үрэ дүнһөө жаргал дулдыдадаг” гэхэ гү, али «ажал гээшэ жаргал» гээд бэшэжэ һурашанхай «Буряад үнэнэй» сурбалжалагшадай эбтэй эетэй коллективтэй суг хүдэлхэ зол хубитай байһан Далай Шагдарович 1971 ондо тус редакци ерэжэ, шударгы ажалай охиндо, зохёохы ажалайнгаа оньһондо ороо бэлэй.
Хойно хойноһоонь һонин һонин статьянуудые, мүн түрэл Хэжэнгынгээ, холо ойрын аймагуудаар, нютагуудаар командировкодо гаража, «Сэсэн Сэнгын», «Толиин», «Халаахайн» материалнуудые һубарюулан толилуулжа, уншагшадаймнай анхарал татаа һэн.
«Эсэгэ оронойнгоо үмэнэ аша габьяагай түлөө» орденой 2-дохи шатын медаляар шагнагдаһан, бэлигтэй корреспондент - оршуулагшаар, “Бурятия” сониной эрхилэгшээр, удаань гаргагша эрхилэгшээр амжалтатай хүдэлһэн Николай Бадмаринчинов Далай Хубитуев – аха нүхэр тухайгаа 60 наһанайнь ойдо ульгам, уран хэлээрээ бэшэжэ, ахатанайнгаа шогтой жэшээнүүдээр уншагшадые гайхуулаа һэн.
Юуб гэхэдэ, урдаа хараха ахатан сурбалжалагша хаанашье - вагонно деподо, «Эльдорадын» байшангай барилгада хүдэлхэдөө, ажалша, уран гартай байхаһаа гадна, хөөрүү, хүхюун, дорюун зангыень онсолон тэмдэглээ.
Мүн наадааша, зугааша, хүниие дууряахадаа бэрхэ талыень элирхэйлээ бшуу.
Эжынгээ үбдөөгүй һаа, Далай Шагдарович заал һаа Ленинградай институдта драматическа артист болохоёо ошохо һэн.
Хэзээ нэгэтэ Будамшуугай үдэр гэжэ тогтоогдоо һаань, энэмнай баһал Далай Хубитуевай хуулита һайндэрынь болохо зэргэтэй, - гэжэ тэрэ статья соогоо тэмдэглэһэн Николай Дабаевич бэшээ һэн.
Суг хамта хүдэлһэн бүри аха захатанаа Мижитцырен Намжиловые, Бадма Цыремпиловые һажаажа, дууряажа байжа харуулжа, бидэнииешье хүхеэдэг, ажабайдалда дайралдаһан шог ёгто үзэгдэлнүүдые, буряад зонтой ушарһан анекдодуудые хөөрэжэ, бидэнээ үнэхөөрөөл һайса энеэлгэдэг, жаргуулдаг һэн даа.
Хаанахинайб гэжэ хэнииешье илгангүй, ямаршье газарай, мүн түрэл Ушхайтынгаа зониие ехэ үргэдэг, ульгам, уран хэлээрээ дэмжэдэг, шадаха зэргээрээ туһалдаг, дулаахан сэдьхэлээрээ, үнэн сэхэ үгэнүүдээрээ, хүхюун, дорюун зангаараа һанааемнай заһадаг бэлэй.
Хэблэлэйнгээ байшанда сурбалжалагшаар, харюусалгата секретариин орлогшоор хүдэлхэдөө, ехэ сэдьхэл дүүрэн болонхой, шогложо, энеэжэл, хүхижэл, бидэнээ ажалдамнай зоригжуулжал ябаа бэлэй.
Наһанай амаралтада байгаад, маанадтаяа амжалтатай хүдэлжэ, ондоо ажалда ябашахадань, “Үнэнэймнай” коридоршье ехэ уйтан, энеэдэ наадагүй, хон-жэн болошоходол гээ бэлэй.
Буряад һайхан хэлэтэй, баян бардам үгэнүүдтэй, һайн дикцитэй, ульгам хоолойтой байһан Далай Шагдарович ямаршье алтан ой, түрэ найрнуудые ордоһотой гоёор хүтэлдэг онсо шадабаритай, тамада - хүтэлэгшын талаан бэлигтэй һэн.
Ойн баярай хэмжээ ябуулгануудта, түрэ найрнуудта зорюулһан, өөрынь зохёоһон шүлэгүүд, найруулганууд «Үнэнэймнай» хуудаһануудые ехэ удхатайгаар шэмэглэдэг байгаа.
Нэрыень дээрэ үргэжэ ябаһан Эржена басаганиинь тамуужанда харюусалгатай ажалтай.
Иннокентий нүхэртэеэ Сэндэма, Настя басагадтай болоо, Юмжана зээгээ үргэлсэнэ.
Онсо мэргэжэлтэй Эльвира ВСГУТУ-да ажалладаг.
Юрий нүхэртэеэ Саша басагаяа, олон конкурсдо илаһан гитарист Илья хүбүүгээ хүмүүжүүлнэ.
Бэрхэ басагад, хүрьгэдөөрөө, бэлигтэй зээнэрнүүдээрээ, хөөрхэн зээнсэрнүүдээрээ омогорходог байһан эрилтэ ехэтэй эсэгэ, энэрхы сэдьхэлтэй үбгэн эсэгэ тэдээн тухайгаа бидэндээ тон дуратайгаар хөөрэдэг бэлэй.
Онкологическа диспансертэ хүдэлхэдөө, олон үбшэнтэндэ туһалһан наһанайнь хани нүхэр Людмила Иннокентьевна аша зээнэрээ аятай зохидоор тойрууланхай, наһанайнгаа нүхэрые дулааханаар дурсан, уяран, үгылэн һууна.
- Үе саг түргөөр үнгэрдэг байна даа.
Бидэ 47 жэлдэ Далайтаяа зол жаргалтай һуугаалди даа.
Үетэн нүхэдөө, ханинуудаа амиды мэндэ ябахадань һайханаар үргэжэ, найжалжа, дүмэжэ, түшэглэжэ, бэе бэеэ гамнажа, хайрлажа һуугыт даа, - гэжэ бултанда, түрэл коллективтэнь захина, ехэ зохидоор үреэнэ һэн даа.
Һүүлшын дулаанай ольбон соо,Һүниндөө бууһан ольһон соо,Һүгэдэмэ дуранай холодоон сооНаһанай ябаса элил даа.
Автор: Бэлигма ОРБОДОЕВАФото: Гэр бүлынь альбомһоо гэрэл зураг үгтэбэБуряад Улас Адуунда дуратайшуул Буряад нютагта анха удаа «Буряад мориной соло» гэһэн наадан эмхидхэгдэхэнь.
Түрүүн хэдэн жэлэй урда тээ Яруунын Үльдэргэ нютагай адуушад «Даага дэллээн» гэһэн найр амжалтатай үнгэргэжэ байһан аад, мэдээжэ шалтагаанһаа боложо, һүүлэй жэлнүүдтэ болюулаад байна.
Харин үнгэрхэ хэмжээ ябуулгамнай ямаршье нааданда адли бэшэ, өөрын онсо илгаатай байха.
Морин эрдэнидэ дуратайшуул вайберта «Буряад адуушад» гэһэн өөһэдын бүлгэмтэйбди.
Тэндэ Буряадай, Эрхүү можын, Үбэр Байгалай хизаарай болон бусадшье нютагуудта ажаһуудаг моришод хабсаргагданхай.
«Буряад мориндоо хабаатай ямар бэ даа найр үнгэргэхэ байгаабди», - гэжэ тэрэ бүлгэм дотороо дурадхал оруулһан байгааб.
Тиихэдэмни адууша хүбүүд дэмжэжэ, өөһэдынгөө һанамжануудые бэшэбэд.
Бүхы юумэнэй зохёон байгуулагдаха хэбэртэй ажалай ябуулагдажа байхадань, хорото хамшаг дэлхэйгээр таража, хэдэн жэлээр хэрэгнай хойшолуулагдаа.
Одоошье мүнөө нажар буряад мориндоо соло дуудахамнай, - гэжэ тус хэмжээ ябуулга толгойдоо түрүүлһэн эхи табигша Георгий Жамбыл-Доржиевич Шакталаев хөөрөөгөө эхилнэ.
Яагаад наадаяа һонирхолтой болгохо тухай хэдэн жэлэй туршада адуушад ухаагаа гүйлгөө, толгойдоо ерэһэн бодолнуудаа хубаалдажа хэлсээ юм ааб даа.
Тиигэжэ байхадаа, уулзажа суглараад, нюур нюураа харалсан хөөрэлдэхэ гэжэ хэлсэбэд.
Түрүүшын уулзалгада Буряадаймнай хүдөө аймагуудһаа, Ага ба Эрхүүһээ адуушад хүрэжэ ерээ.
Хэдэн удаан саг соо зугаалжа, ерээдүйн нааданайнгаа түсэб зохёогообди, һанамжануудаараа хубаалдаабди.
Тэрэ уулзалгымнай дүн хадаа «Буряад мориной соло» гэжэ түрүүшын нааданай түсэб болоо.
Тэндэ мори урилдаан, хүлэгтэ соло дуудалга, адуу бугуулидаха, ургалха, эгээл һайхан тоног зэмсэг элирүүлхэ гэхэһээ эхилээд, үшөө олон тэмсээнүүд орохо, - гэжэ Георгий Шакталаев хэлээд, үшөө дээрэнь иигэжэ нэмэнэ, - нааданаймнай гол зорилго хадаа буряад болон Үбэр Байгалай үүлтэрэй моридоо олошоруулха, тэрэнээ олондо хөөрэхэ шухала болоно.
Үндэһэн адуугаа олошоруулхадаа, тэрэнээ тэжээхэдээ, заншалта ажалнай, ёһо заншалнууднай заатагүй һэргэхэ.
Мүнөө сагта ургажа ябаа үетэмнай сэхыень хэлэхэдэ, адуун һүрэгһөө тон холо үндыжэ байна.
Аба эжынгээ эрхилжэ ябаһан ажал таһалдуулангүй хүүгэдтээ дамжуулха һанаан байна.
Бүхы наһаараа сэрэгэй албанда ябаһан Георгий Жамбыл-Доржиевичтай хөөрэлдөөд байхадаа, тон лэ зүб юумэ хэлэнэ, хэжэ байна гэжэ ойлгооб.
Буряад хүн хээрэ талада унагатаяа бэлшэжэ ябаһан адуун һүрэгэй захаар зүрхэеэ хүдэлгэнгүй гарадаггүй ёһотой.
Хэдышье сагай туршада хаража, һайхашаажа барахагүй.
Нааданай айлшад Тус нааданда хабаадаха түрүүшын айлшад аян замда гараһаар, яһала боложо байна.
Агын үргэн талын адуушан Баир Долгорович Доржиев түрүүтэй бүлэг хүбүүд эмээл морёор нютагһаа гараад, мүнөө Яруунын аймагай Нарһата тосхон хүрөөд байна.
Агын хүбүүдые ударидажа ябаһан Баир Доржиев энэ наада эмхидхэгшэдэй нэгэн юм.
Аяар Агын тойрогһоо гараһан адуушад харгыдаа яһала һайн ябана.
Нютаг бүхэндэ угтана, хүндэлнэ гэжэ намда тэдэнэр хонходоходоо хөөрэнэ.
Энэ Онон-Алхана-Байгал-Саяан гэһэн ябадал амаргүй ехэ һонирхол татана.
Тиихэдээ бидэнэр морин эрдэниеэ хүндэлһөөр ябанабди гэжэ ойлгонобди.
Үшөө тиихэдэ Захааминай хүбүүд һарьдагаа дабажа, Түнхэн нютаг орожо ерэхээр хэлсэжэ байгаа һэн.
Харин тэрэнь үшөө лаб шиидхэгдээгүй, - гэжэ анхарал татаһан Агын адуушадай ябадал тухай Георгий ахатан хэлэнэ.
Шуһан - уһан бэшэ даа «Буряад мориной соло» гэһэн наадан эмхидхэгдэхэнь гэжэ эгээл түрүүн дуулахадаа, минии зосоо ехэ һонирхол түрөө һэн.
Ушарынь гэхэдэ, хара багаһаа хойшо хүлэг мориндо ехэ дуратай хүм.
Бидэнэй гэртэхин адуу баридаггүй байһан дээрэһээнь хүдөөдэ мал ажахы дээрэ байрладаг нагаса абадаа, нагаса хурайхадаа ошожо, мори унахаб, тэрэнээ харууһалхаб.
Хээрэ бэлшэжэ ябаһан мориёо арай гэжэ хазаарлажа баряад, һүүлээрнь тэрэнээ зайдалжа унаха гэжэ ехэтэ сүхэрхэш даа.
Тонгойгоод эдеэлжэ байһан моринойнгоо дэлһэндэ аһалдахадаш, тэрэнэй тархияа үргэхэдэнь, хүзүүгээрнь дамжажа, нюрган дээрэнь одоошье гарахадаа, баярлахын ехээр баярлахаб даа.
Һүни үдэршьегүй моринтой носолдожо байха аргатай байгша бэлэйб тиихэдэ.
Адуунда мээхэй байһамни дэмышье бэшэ юм байгаа ха даа гэжэ мүнөө ухамайшалагшаб.
Минии үбгэн аба Жамбал Аранзаевич Бадмаев адуунда ехэ бэрхэ хүн байгаа гэжэ абамни, абганарни хэлэдэг һэн.
Тэрэнэй залуу ябахада, Шэнэ жэлэй һайндэрэй болохо үеэр адуушад гурбан мори хүллэжэ (тройка) урилдадаг, арад зониие баярлуулдаг заншалтай байгаа.
Энэмнай үнгэрэгшэ зуунай 60-70-аад онууд болоно.
Абамнай бидэнэй багада нааданда хүллэхэ моридоо, гоёлойнгоо тоног хэдэн һарын урдахана бэлдэжэ эхилхэ.
Ялагар түмэрөөр гоёогдоһон зэмсэгыень үнэһөөр арилгажа туһалалсадаг һэмди.
Тиихэдээ манай аба гансал хурдан моридоороо түрүүлхэһээ гадна, тоногойнгоо һайханаар олон жэлэй туршада бусадай урда ябаа, - гэжэ минии абга Владимир Жамбалович хөөрэдэг.
Мүнөө өөһэдынгөө хоёр хүбүүдэй хойноһоо адаглахадамни, адуунда яһала эльгэтэй хэбэртэй байгша.
Нагаса аба эжыдээ айлшалхадаа гү, али миниингээ нютаг хүрэхэдөө, тэдэнэрни заатагүй мори унаха гэжэ зугаалагша даа.
«Буряад мориной соло» гэһэн түрүүшымнай наадан июниин 10-12-ой үдэрнүүдтэ үндэр хэмжээндэ үнгэрхэһөө гадна заншалта болоод, олон жэлдэ эмхидхэгдэжэл байг лэ даа!
Автор: Булат БАДМАЕВФото: Георгий Шакталаевай дурадхаһан зурагМориной солобуряад адуунТүнхэнэй аймаг Булат Бадмаевай гэрэл зурагАпрелиин 6-һаа уластамнай холоһоо һуралсал эхилбэ.
Тиин түрүүшын үдэр ехэл хүлгөөтэйгөөр үнгэрөө.
Илангаяа коронавирусһаа һэргылхын тула соносхогдоһон карантинай эрхэ байдалда гэрэйнгээ дүрбэн ханын хоорондо хаагдаһан багшанар болон һурагшадта эрдэм мэдэсэеэ үгэлсэхэабалсахань гайтайл байна.
Харин энээнһээ урид һуралсалай ябасада ехээр тархияа шэхэжэ үзөөгүй түрэлхидэй олонхинь бүри бархирхаһаа наагуур болонол хаш: тэдэ Вайбераар дүүрэн бэе бэеһээ туһа гуйна, багшанарайнгаа гар утаһанай халашатар хонходоно.
Бидэ хэдэн һургуулиин һурагшадһаа, түрэлхидһөө болон багшанарһаа түрүүшын үдэрэй хэр үнгэрһэн тухай һанамжануудаарнь һонирхоод, холоһоо һурахань, һургаханьшье хэсүү байна гэжэ тобшолбобди.
Илангаяа номдоо тулюур үхибүүд яажашье һураха юм даа гэжэ һанаагаа зобохоор.
Үшөө эхин ангида һаань, түрэлхид шада-боли туһалха.
Харин дээгүүр ангиин һаань, тоо бодолго мэтын орёо предмедүүдые гэртэхин өөһэдөөшье ойлгоногүй, харин тэсэмгэйгээр хэдэн дахин “жажалжа” үгэдэг багшань хажуудань үгы.
Skyp, Zoom гэһэн платформонуудые хэрэглэбэл, туһатай байха ааб даа.
Тэдэнэй ашаар онлайн-хэшээлнүүдые үнгэргэхөөр.
Теэд һуралсалдаа хэрэгтэй сайтнуудта (РЭШ, Учи. ру, Яндекс.
Учебник) бүридхэлдэ орожо ядажа байһан зондо дээрэ нэрлэгдэһэн программанууд бүри орёо мэтээр һанагдана.
Холоһоо һуралсалай түрүүшын үдэршье энээниие гэршэлээ: онлайн-хэшээлнүүд балай үнгэргэгдөөгүй, ехэнхидээ багшанар Сахим журнал (Электронный журнал) соогоо даабаринуудые үгэхэдэнь, үхибүүд тэдэнииень өөртөө тааруу сагтаа дүүргэдэг байгаа.
Гэбэшье номдоо бэрхэ, компьютерта һүбэлгэн үхибүүдэй ядалдаха юумэн үгы хэбэртэй.
Тэдэ түрэлхидөө ехээр мэгдэхээнгүй, түрүүшынгээ һуралсалай үдэр яһала урагшатайгаар үнгэргөө.
Муу юумэниинь – хэрэгтэй сайтнууд ехэ тулюураар хүдэлнэ, заримдаа тиишээ орохыньшье аргагүй.
Жэшээнь, Улаан-Үдын 29-дэхи Буряад гимназиин һурагшад Сарана (8-дахи анги), Доржо (4-дэхи анги) Анандаевууд холоһоо һуража ядахагүй байна.
Эжынь - Дарима Соктоевнагай хэлэһээр, хүбүүниинь Учи. ру сайтын ашаар ВПР-тэ (Всероссийские проверочные работы) үнинһөө хойшо бэлдэжэ эхилэнхэй хадаа, һурамхи болонхой.
Үхибүүд болон гэртэхинэй һанамжа“Үдэртөө даабаритай 20 карточка наадангаа хэжэрхидэг һэн.
Бүридхэлдэ ороходоошье ядалдаагүйбди.
Зүгөөр холоһоо һуралсалай түрүүшын үдэр хүлгөөтэйшэг байгаа.
Юундэб гэхэдэ, үхибүүднай ноутбугаа ээлжээгээр хэрэглэхэ баатай болоо, мүн хэрэгтэй сайтнууд муугаар хүдэлөө.
Доржотой үглөөнэй 10 сагһаа Учи.
Ру дээрэ хүдэлжэ эхилһэмнай, багшаниинь Вайбер руу видеохэшээлнүүдэй болон гэрэй даабариин ссылкэнүүдые шэдэһэн байгаа.
Тиин гэрэй даабари үдэрэй 12 саг болотор дүүргээд эльгээхэ ёһотой хадаа, үрдижэ ядаабди.
Һүүлдэ багшамнай хуу ойлгуулжа үгөө.
Харин Сарана үглөөнһөө хойшо РЭШ руу орожо ядаа – сайтниинь ехэ муугаар хүдэлнэ”, - гэжэ Дарима Соктоевна тэмдэглээ.
Сарюна Эрдынеевагай гэрэл зурагУлаан-Үдын 63-дахи һургуулиин 6-дахи ангиин һурагша Намсарай Эрдынеев Интернедээр мэдэсэ абаха талаар һайн дүй дүршэлтэй юм.
Тэрэ Якласс. ру дээрэ анханһаа хүдэлдэг.
Гэбэшье, түрүүшын үдэр баһал мэгдүүтэй байгаа.
Үнөөхил шалтагаан – сайт муугаар хүдэлнэ.
Үшөө нэгэ бэрхэшээл – болбосон түхэлтэй гэртэ ажаһуудаг хүбүүндэ газаа гарангүй байхань тон хүндэ.
Шалатараа дүрбэн ханын хоорондо байхын хажуугаар, үшөө компьютерай саана һуухань шэлээтэйл хаш.
“Гэрһээ даабарияа хээд һураха гээшэ худал лэ даа, илангаяа минии тогтууригүй хүбүүндэ.
Одоол шорондо һууһантай адли хаш.
Үргэлжэ подъезд соомнай обооролдодог үетэн хүбүүдтэеэ уулзажа наадаха аргагүй байһандаа ехэл муудана.
Хэзээ һургуулидаа ябажа эхилхэбибди гэжэ үдэрөө тооложо байна”, - гэжэ эжынь Сарюна Булатовна хөөрөө.
Үндэһэтэнэй 1-дэхи лицей-интернадай зарим багшанар онлайн-хэшээлнүүдые үнгэргөө юм.
Жэшээнь, 5-дахи ангиин һурагша Золто Бадмаев англи хэлээр онлайн-хэшээл абаа (багшань Светлана Анандаева), харин тоо бодолго болон ород хэлээр миин даабаринуудые дүүргээ.
“Гэртээ байгаад һурахада, яһала бараг байна.
Илангаяа компьютераар онлайн-хэшээл абахада һонирхолтой.
Гэбэшье һургуулидаа ошоод һурабал, холо дээрэ”, - гэжэ Золто хэлээ.
Улаан-Үдын 32-дохи һургуулиин 6-дахи “б” ангиин һурагша Яна Мархадаева баһал багшынгаа хажууда һурахые шэлэхэ байна: ойлгоогүй юумэеэ багшаһаа сэхэ асууха аргагүйнь муу.
Басаган РЭШ-тэ өөрөө бүридхэлдэ ороо, эхин ангиһаа Учи.
Ру сайт дээрэ хүдэлдэг.
“Манай һургуули үнгэрһэн долоон хоногой средаһаа холоһоо һуралсал туршажа эхилээ.
Тиимэһээ түрүүшымни үдэр барагтайгаар үнгэрөө: үглөөнэй 9 сагта Элжур руугаа ороод, түсэблэгдэһэн хэшээлнүүдээрээ даабаринуудаа абаад, эртэ байгаандань РЭШ соо видео-хэшээл хараад, Учи. ру дээрэ даабаринуудые дүүргээб.
Һүүлдэнь номоороо хүдэлөөд, дэбтэр соогоо даабаринуудаа хээд, тэдэнээ гар утаһаараа гэрэл зураг буулгаһан аад, Элжур руу эльгээжэ шадаагүйб, - гэжэ басаган хэлээ.
– Багшамнай мүнөөдэрһөө сайтнууд һайнаар хүдэлхэ гээ һэн.
Зүгөөр үнөөхил зандаа байгаа, хэдыдэхи туршалгаһаа арай гэжэ орооб.
Тоо бодолгоор шэнэ сэдэб гараашье һаа, онлайн-хэшээл үнгэргэгдөөдүй, гансал видео-хэшээл дурадхагдаа”.
Багшанар юун гэнэб?
Тус һургуулиин тоо бодолгын багша, 6-дахи “б” ангиин хүтэлбэрилэгшэ Татьяна Нестеровагай хэлэһээр, онлайн-хэшээл үнгэргэхын аргагүй – видеохолбоон бүри муу.
Ядахын сагта Сахим журнал ехэ муугаар хүдэлнэ, һурагшад һүниин 12 болоторшье даабаринуудаа эльгээжэ шадаагүй.
“Иимэ байдалда яагаад һураха юмбибди – танда хэлэхэһээ байтагай өөрөөшье мэдэнэгүйб”, - гэжэ Татьяна Савельевна онсолоо.
Ниислэл хотын һургуулинуудай ядалдажа байхада, хүдөө нютагуудта бүри хүшэр.
Жэшээнь, Хэжэнгын дунда һургуулиин 10-дахи ангиин һурагша Цырен Аюров, мүн суг һурадаг нүхэдынь РЭШ-тэ орожо яашье ядаа.
Тиин багшатаяа хэлсэжэ, ондоо сайтда орой голтой бүридхэлдэ орожол үрдиһэн байха юм.
“Нэгэшье сайт мүртэйгөөр хүдэлнэгүй.
Яагаад номоо үзэхэ юмбибди – гайхалтай.
ЕГЭ тушааха бэшэ хадаа болоо юм гү гэжэл һанаагаа амаруулнаб”, - гэжэ эжынь Дашима Цыбикдоржиевна хэлээ.
Ивалгын дунда һургуулиин һурагшад Бальжан (8-дахи анги) болон Бэлигма (6-дахи анги) Тугутовууд онлайн-хэшээлнүүд болохо гэжэ һанаад, һахы-һалаг бэлдэһэн байна.
Урда үдэртэнь амяараа таһалганууд соо ноутбугуудаа түхеэрээ, понедельнигэй үглөөгүүр 7 сагта бодоо.
Тиин гэһээнь багшанарынь Вайбераар даабаринуудые эльгээһэн байжа, үхибүүд юрынхеэр даабарияа дүүргээ.
РЭШ-эй хэрэгтэй байгаашье һаань, тиишээ орожо шадаагүй.
Олон һурагшадтай гэр бүлэнүүд бүри яалдажа байгаа юм?
Жэшээнь, манай гэр бүлэдэ мүнөө 2 һурагша, 2 оюутан, мүн 3 ноутбук болон хэдэн гар утаһан (энеэнэ).
Зүгөөр хэдэн жэлэй саана иимэ ушарай тохёолдоо һаа, яаха байгаабибди?
Юундэб гэхэдэ, нэгэ үедэ 5 үхибүүднай һургуулиин байгаа.
Тиимэһээ олон хүүгэдтэй гэр бүлэнүүдтэ онсо анхарал хандуулха хэрэгтэй гэжэ һанагдана, - гэжэ эжынь Инга Васильевна һанамжаараа хубаалдаа.
– Сайтнуудай һайнаар хүдэлөөл һаань, хүүгэднай холоһоо һуража ядахагүй байна.
Бил, юрэдөө, компьютер һайнаар ойлгохо бэшэ хадаа, даабарияа хэхэ үедэнь дүтэлнэшьегүйб.
Өөһэдөөл хуу хэнэ”.
Үндэһэтэнэй 1-дэхи лицей-интернадта хүдөөгэй хүүгэд һуралсадаг гэжэ мэдээжэ.
Эхин ангинуудай багша Жаргалма Эрдынеевагай 5 һурагша холоһоо һуралсал гараха аргагүй.
Зариманиинь Интернет баридаггүй холын нютагуудта, гүүртэнүүдтэ ажаһууна.
Тиимэһээ тэдэ номоороол һураха, харин багшань гар утаһаар ходо харилсажа, даабаринуудыень үгэхэ, шэнэ сэдэбүүдые ойлгуулха баатай болоно.
Харин бусад һурагшадтаяа Яндекс.
Учебник соо хүдэлнэ.
“Ехэ зохид платформо гэжэ һананаб.
Тэрээн соотнай тоо бодолго, ород хэлэн болон “Окружающий мир” предмедээр даабари дүүргэхэ 50000 бэлэн карточка бии.
Харин чат соонь видео-хэшээл хабсаруулхаар.
Хүүгэд видео-хэшээл хараад, удаань карточкануудаар хүдэлнэ.
Тиихэдэнь хэн хүдэлнэб, хэр һайнаар даабарияа дүүргэнэб гэжэ хуу харагдадаг, - гэжэ Жаргалма Цыреновна хэлээ.
– Нёдондо ноябрь соо холоһоо заалгын һуралсал гараа һэм.
Тэрэ гэһээр үхибүүдтэеэ Яндекс.
Учебник соо хүдэлжэ һуранхайбди.
Зүгөөр мүнөө Интернет муугаар хүдэлнэ, ядахын сагта Сахим журналда орохын аргагүй”.
Иимэл даа, холоһоо һуралсалай түрүүшын үдэр.
Шэнэ юумэ эхилхэдэ, хэзээшье орёо байдаг, харин саашадаа хүнгэн болодог гэжэ мэдээжэ.
Тиимэһээ сохом долоон хоногой үнгэрхэдэ, һуралсал яһала гуримтай болохо, хамаг юумэн һуури байрадаа орохо гэжэ найдая.
PS. Үсэгэлдэр, холоһоо һуралсалай хоёрдохи үдэртэ, Улаан-Үдын 32-дохи һургуулиин 6-дахи “б” ангиин Сахим журналда “Үдэшын 16 саг болотор орожо шадахагүйт” гэһэн соносхол байгаа.
Байдалай заһараагүй һаа, карантинай түгэсэтэр һурагшад Интернет хэрэглэнгүй, номоороол үзэхэнь ха гү?
Автор: Дарима ЦЫБИКДОРЖИЕВАБуряад Уласкоронавирускарантинхолоhоо hуралсал  фото: Александр Махачкеев Купеческие дачиПервые дачи в Забайкалье появились ещё до революции.
Кяхтинские купцы имели дачи в селе Усть-Киран.
Там, на месте бывшей дачи купца Немчинова, растут вековые черные тополя диаметром в два метра.
Что касается Верхнеудинска, то по сведениям краеведа Виктора Харитонова: «29 мая по старому стилю здесь проводился крестный ход, переходящий в массовые народные гуляния, и с этого дня на Верхней Березовке открывался дачный сезон.
Дача!
Читайте Чехова и вы поймёте, что верхнеудинцы на дачах, если и садили что-нибудь, то только для удовольствия.
На даче Трунёва был парк, пруд с лодками, мостиками через ручей, аллеи, цветники.
На даче Кобылкина отдыхал кто угодно, только не он.
В первопрестольные праздники туда выезжали мастера и рабочие с его заводов с семьями» (Харитонов, Байкал.
2014-4, с. 151).
Мещанин Кулаков сдавал дачи в аренду, а доктор Граудин построил здесь первый дом отдыха для обеспеченных людей.
«Среди владельцев дач выделялись М. И. Овсянкин, С. И. Розенштейн, А. И. Соловейкин, всего по данным В. К. Гурьянова, на Верхней Березовке было около двадцати дач» (Там же).
Дачи получили распространение по всей России.
Однако, не для большинства верхнеудинцев.
Многие выращивали на своих усадьбах овощи, держали скот и домашнюю птицу.
По данным 1908 г. , сельским хозяйством занимались 484 жителя города.
Они содержали 2929 голов скота, в т. ч. 1390 лошадей, 883 голов крупного рогатого скота, 78 овец, 578 свиней (Улан-Удэ - 350.
История и современность. т. 1.
ХХ-ХХIвв.
2016. с. 136).
Во саду ли, в огородеВ период катаклизмов начала ХХ века стало не до дач.
После окончания Великой Отечественной войны первые из них появились в районе ТЭЦ-1.
Это были огороды работников ПВЗ.
А в 50-х появился сад «Ранет» на Богородском острове.
На участках в 4 сотки стояли будки для инвентаря.
С того времени в Улан-Удэ началось дачное движение, и  своего пика оно достигло к 90-м г. Государство поддерживало здоровый отдых  советских людей, большое значение придавалось садам и в рамках  Продовольственной программы.
Иметь дачу было выгодно, необременительно и престижно.
Со временем, вместо сезонных домиков, горожане  стали возводить капитальные постройки.
Эти сооружения с мансардами, галереями, верандами и гаражами на крохотных участках выходили за  всякие разумные пределы.
Обкомовские и писательские  Дачные сады организовывались предприятиями  и вся инфраструктура (подъездные пути, электро и водоснабжение) поддерживалась ими.
Членские взносы  шли на содержание сторожей-электриков и на мелкие хозяйственные нужды.
Три сада относились к ЛВРЗ, «Стекольщик» – Стеклозаводу,    «Пищевик» – мясокомбинату, а еще были «Авиатор», «Геолог» и другие.
Обкомовские дачи - в Сотниково, писательские дачи на Верхней Березовке.
Писатели и художники имели дачи и на Байкале.
Кроме  корпоративных садов, были общегородские - под патронажем горисполкома.
Это «Ранет», «Вишня»,  «Коммунальник» и «Сибиряк».
В 90-е  годы их было  в пределах 120-130.
В среднем в них было от 500 до 1000 участков.
А это около   100 тысяч  участков.
Теоретически  каждый третий или четвертый горожанин являлся  дачником, а с  учетом семей, то  все улан-удэнцы.
Битва за урожай или курортУсловно дачников можно было разделить на две категории.
Это «пахари» и «курортники».
Первые выкладывались по полной – «пахали» на участке, стараясь получить максимальный сбор ягод, овощей и фруктов.
Заготовки, соленья и варенья заполняли кладовки, подполья и холодильники, съедались долгой зимой и даже оставались до следующего сезона.
Каждый сезон для них - это битва за урожай, а  дача – кормилица!
У «курортников» в огороде  грядок почти не было,  тощие огурцы, да  заросли гороха: «Чему нужно, то само вырастет, – философически замечали они.
Дача - это праздник, который  полгода с тобой».
А на празднике, как известно, принято  отдыхать по принципу: больше слов, меньше дела.
«Курортники» предпочитали купить те же самые огурцы за три рубля на рынке, чем героически заниматься бесконечной поливкой и  самоотверженной борьбой с тлей.
В то время овощеводы- частники из той же Хурамши  уже стабильно освоили Центральный рынок.
Излишки продавали городские и пригородные огородники, и те же дачники.
Обаяние дачной жизни   Всю прелесть дачной жизни можно было ощутить, приехав с работы, лениво выщипывая травку с грядки и любуясь розовыми закатами.
Жить при этом, пусть в хижине, где все скрипит и раскачивается,  «как в бригантине».
Размышления и мечты не требуют комфорта.
Им можно предаваться везде и это - чертовски удобно.
Дачи - это территория пенсионеров и внуков.
Дети пропадали на речках, в кустах на войнушках, а стариканы помешаны на здоровом образе жизни (ЗОЖ).
При этом здоровье из них так и прет.
Травы собирают, гельминты, червяков выводят из организма: «Деточка, ты попила чистотел? » – бывало, кричат они.
А вообще, содержание счастливой дачной  жизни составляют чаепития, разговоры, купания, игры и чтение.
Жизнь, вызывающая  ассоциации с чем-то давно знакомым и прекрасным как сон:  просторные, залитые солнцем веранды, патефон,  вальс  «На сопках Маньчжурии», дамы  в белом…
То ли «Вишневый сад»,  то ли «Здравствуй, грусть», то ли «Утомленное солнце»…
Собственно, так оно и было когда-то в старом Врхнеудинске: «Летом лучшим удовольствием был отдых на сенокосных лугах.
На Филатовском, Богородском, Спасском островах, на Верхней Березовке варили полевой суп, жарили шашлыки» (Улан-Удэ - 350.
История и современность. т. 1.
ХХ-ХХI вв. 2016. с. 251).
При этом многие советские дачницы умудрялись совмещать приятное  с полезным.
Между делом успевали закручивать банки.
Для таких горожан   дачи не становились якорем и ограничением мобильности.
Захотели – уехали на Ольхон или Шумак.
Поскольку многие сады были сформированы по корпоративному принципу, то и на месте дачникам было проще сгруппироваться.
А старые дачники, независимо от места работы, сближались за долгие годы соседства.
Бурно отмечались начало и завершение дачного сезона, День Нептуна, День рыбака, Праздник непослушания или вообще, день по народному календарю, когда можно позволить себе все…
Особенно шумных и весёлых  старички вызывали на товарищеский суд, чтобы не мешали покою мирных граждан!
Голубые сорокиВпрочем, кроме соседей гуляк могли возникнуть и другие напасти.
Дачники Левого берега находились под угрозой затопления.
Зато близость грунтовых вод способствовала обильному урожаю, а сады покрывались пышной тропической зеленью.
Растения зацветали здесь дней на 10 раньше, чем на Верхней Березовке, на которую несёт прохладой с гор. В одно время в саде «Черёмушки» на острове Комсомольском бесчинствовало сообщество голубых сорок.
Эти птицы гнездились на огромных ветлах.
Они гоняли  ворон, вели неотрывное наблюдение за своими смертельными врагами – котами и изводили собак.
Время от времени голубые сороки устраивали  крикливые сборища, где они что-то решали и устраивали заговоры на счет того, например, чтобы «спереть» сливы и ранетки.
Некоторые дачники вели решительную и бескомпромиссную борьбу с ними.
Однажды Леночке М. удалось схватить птицу, изводившую ее собаку.
«Ну, погоди, я сейчас тебе шею сверну», - подумала она.
Но сердце сороки в ее ладошках  трепыхалось со скоростью  тысяча ударов  в минуту.
И Леночка пожалела птицу, отпустила ее на волю, но зато благодарная птица перестала изводить собаку.
Вот так насыщенно пролетали летние дни на дачах.
Наступал август, начинались дожди.
Но философски настроенные левобережные дачники  не боялись   наводнения.
Они как египтяне в  долине Нила верили, что большая вода принесет лишь плодородный ил и омоет острова.
И всего лишь.
А лето, теплое и беззаботное лето навсегда останется с ними…Автор: Александр МАХАЧКЕЕВФото: Александр Махачкеевистория и этнография  фото: Буряадай хүдөө ажахын яаман Энээн тухай Буряадай хүдөө ажахын яаманай мэргэжэлтэд һаяхана дуулгаба.
Хүдөө ажахын үйлэдбэри ашаг үрэтэй болгохын тула нэн түрүүн мүнөө үедэ хэрэглэгдэдэггүй газарнуудые, хаясаанай байгша таряалангай талмайнуудые һэргээхэ хэрэгтэй гэжэ шэнжэлэгшэд тэмдэглэнэ.
Эгээл тэрэнэй тула Оросой хүдөө ажахын яаман хүдөө ажахын зорюулалтатай газарнуудые дахяад эдлүүрилгэдэ оруулха гүрэнэй программа тодорхойлһон байна.
Тэрэнэйнь гол зорилго – урдань хүдөө ажахы эрхилжэ байһан газарнууд дээрэ ургаһан модонуудые, һөөг бургааһануудые үндэһэтэйнь һэндэжэ хаяха талаар ажал ябуулга болоно.
Тус программын түрүүшын шатада бэелүүлэгдэхэ энэ ажалай 50 % гаргашые гүрэн өөр дээрэ даажа абаха юм ха.
Фото: Буряадай хүдөө ажахын яаман  Органическа шэлhээ Иннополис конструкцида үндэhэлэн, 3D-принтер дээрэ техникумэй мэргэжэлтэд үйлэдбэрилбэ.
- Органическа шэлhээ бүтээгдэhэн эмнэлгын маскануудые бэеэ аршалха бусад хэрэгсэлнүүдтэй хамта хэрэглэгдэхэ.
Тиимэhээ экран-масканууд коронавирусна үбшэнhөө hэргылхэ нэмэлтэ хэрэгсэл болоно, - гэжэ авиационно техникумэй захирал Александр Налетов хэлэбэ.
15 масканууд авиационно заводой захилаар бүтээгдээ гээд тэмдэглэлтэй.
Мүнөө заводто масканууд туршалга гарана.
Ажаджаа үдэр бүри олон зонтой харилсадаг хүнүүд эдэ маскануудые хэрэглэхэ аргатай.
Эмнэлгын заншалта маскануудта ороходоо, шэнэ бүтээлнүүдээр хүнүүд ганса ама, хамараа бүглэхэ бэшэ, харин нюдэ, нюураа аршалха юм.
Эдэ масканууд хүнгэн, тиимэhээ зүүгээд ябахада, зохид.
Буряад Уласай болбосоролой болон эрдэм ухаанай яаманай мэдээсэлэй албанай гэрэл зурагкоронавирус   фото: Даши-Нима Дугаровай зураг Эмнэлгын газарта хүдөөгэй хоёр үбгэд хөөрэлдэжэ һууна.
Эдэ хоёр хүршэ хүбөө байхаһаа гадна үйлэ хубиин үреэр бэе бэетэйгээ таһалаа һаа таһаршагүй амин холбоотой болонхой юм.
* * * Ширабые аза талаан хэзээдэшье дахаһан мэтэ бэлэй.
Холо саагуур ошожо, ном һудар үзөөшьегүй һаа, нютагтаа механизатораар магтаалтай хүдэлөө.
Замбалын ходо һанаашархадаг, обтомо арюухан Сэндүүе һамган болгожо абаба.
Замбала Улаан-Үдэдэ хүдөө ажахын техникум дүүргээд, наһаараа бухгалтер-счетоводоор колхоздоо хүдэлөө.
Сэндүү хадамда гараа гэжэ дуулаад, аяар холын Ахын басага – Үржэмаае гэртээ асаржа, ан бун түбхинөө һэн.
Теэд эдэ хоёр үри хүүгэдтэй болоогүй.
Үхибүү үргэжэ абаха гээд, үг-маг таталдаһаар байтарынь, он жэлнүүдшье оодорон үнгэршэһэн, нэгэ мэдэхэдээл, тоолуур- шоотоһоо, таба-зургаан толгой малһаа үлүү юумэгүй үндэр наһанай хэмдэ хүрөөд байгаа.
Үржэмаа һамгантаяа элдэб эсын курорт, амаралтын, эмнэлгын газараар хэдышье ябаа, теэд үрэ гараагүй юм.
Харин Ширабтан хойно хойноһоонь үри хүүгэдые түрэжэ, мондогор бүхэнүүд, эсэгэдээл адли боролгы шарайтай багашуул хашаа хорёоень үдэр һүнигүй зэдэлгэжэ байдаг бэлэй.
Теэд нэгэтэ һонин ушар болоһон юм.
Харахан шарайтай хүбүүд, басагад соонь сагаан сэлмэг, бэшэнһээ тад ондоохон хүбүүн түрэбэ.
Ябан-ошон, һургуулида орохо тээшээ тэрэнь хайшаншье харуулжа табяа һаа, Замбаладал аб адли болошоходоо яахабши.
-Хэшэгтэнь Ширабай бэшэ, счетоводой хүбүүн ха юм.
Миниихи гээд эрижэ, нэхэжэ абаашье һаань, гайхахаар бэшэл.
Ширабнай юун гэһэн байгаа хаб даа, һамгандаа.
Зон дээрэ ааг шэгшье гээгүй.
Хэшэгтэеэ хэмһээ үлүү эрхэлүүлдэг гэжэ дуулаа һэмби, - гээд, нютагай нэгэ эхэнэрэй эхилхэдэ, нүгөөдэнь дэмжэн үгэлшэнэ:- Бэшэ үхибүүдтэл адли шуран шумууһан, хара ажалда хам бэрхэ бэшэ, номоо үзэхэдөөл, һалаха һандахагүй юм гэлсэгшэ.
Хони хайшалган дээрэ, һур- гуулидаа түлеэ бэлдэхэдэ харахадаш, зүрхэтэй зүдхэ- литэй бэшэл даа, һали-һули.
- Иимэ залхуушье һаань, Ширабай хараал шэрээл табидаггүйнь, шоо үзэдэггүйнь гайхалтай, - гээд, түрүүшын эхэнэрэй тобшолходо, хоёрдохинь:- Юу хэлээ гээшэбши, шоо үзэхэһөө байтагай иимэ хүнэй манайда ерэһэниинь лэ болоо, бурхан эльгээгээ гэдэг юм ха.
- Ямар бурхан гэжэ, счетовод Замбаладаал мүргэг лэ, - гэлдээд, хоюулан һабяаһаа алдан, ама хамараа бүглэжэ байжа, эльгэ хатан энеэлдэхэ юм.
Сэндүүгэйшье убайгүйе, һалхин һалихайе, Үржэмаагайшье мана һохор мэтэ юумэ обёорхо, онохогүйе, һүлэр һүүмэгэрые һайсал худхан холин хөөрэлдөө юм ааб даа.
Угайдхадаа, углуу буланда иимэ шэбир-һабир хоб дуулаһан хүүгэд Хэшэгтэдэ “счетовод” гэһэн ара нэрэ үгэжэрхибэ.
- Яһан шоото яс гүүлэдэг, модон шоото мондогод гүүлэдэг счетовод,- гэлдэжэ байжа Хэшэгтые наадалха.
Хэшэгтэ иимэ зэрэб үгэ орой тоогоогүйшэ болохо, досоогоо дэлгэр дэлюун, номгон намдуу хүбүүн байшоо.
Номоо һайнаар үзөөд лэ, “эрхим” сэгнэлтэнүүдээр эжы, абаяа баярлуулаад лэ ябаха.
Ахамад классуудта һуража байхадаа, “счетовод” гээшын ушар унгииень ойлгоһон юм гү, Замбала ахатантай уулзабал, нэгэл жэгтэйхэнээр хараад, мэндэшэлээд гарадаг байһан.
Ширабай хүбүүд, басагад һуралсалда үлүү һожоршьегүй һаа, техникум, СПТУ мэтые дүүргэжэ, хоолойгоо тэжээхэ мэргэжэлнүүдые олоһон, мал ажалдашье, трактор, комбайндашье зариманиинь шуналтайнууд, хүдөө нютагтаяа хуби заяагаа холбоо, айл бүлэнүүд болоо.
Хэшэгтэ нилээн маргаа, мүнгэн һангай- экономическа шэглэл шэлэхэ гү, али хүнэй эмшэн болохо гү.
Теэд түрүүшынь харгыгаар ошохо гэхэдэ, нөөхи “счетовод” гэһэн үгэ толгойдонь торошоһон байжа, дурынь гутаажа болоо.
Хүнэй эмшэн хэзээдэшье хэрэгтэй, аха дүүнэрни олон, аба, эжын үтэлхэ хаһа дүтэлхэ – туһатайл байха хаб гэжэ болбосоронги хүн шэнгеэр шэбшэһэн юм.
Эрхүүгэй мединститут дүүргэжэ, хирургын мэргэжэл шэлэхэдээ, хажуугаарнь эрдэмэй диссертаци бэшэжэ хамгаалба.
Гансашье гэртэхин бэшэ, нютаг нугын зон – хэнииньшье хамаагүй, Хэшэгтэдээл хандадаг болобо.
Жэшээнь, хоёр хүн иигэжэ хөөрэлдэнэ:- Улаан-Үдын больницада оошор ээлжээниинь оногүй олон байба.
Хэшэгтэ Ширапович лэ абарбал даа, амиием залгабал даа.
- А, счетовод Хэшэгтэ гү?
Математика, тоо бодолгодо тордиһогүй бэрхэ бэлэй, мүнгэ обойсо тооложо һууха хүн болохо гэлсэдэг бэшэ һэн гүбди?
Ондоо тээшээ, зондоо хэрэгтэй тээшээ хадууршоол.
Боди толгойтой хүн гү даа.
- Манай нютагайхид нарай нюсхай байхадань, ехэ багагүй элдэблээ, уймарнууд.
Шираб ахатан ямар ухаатай, холын бодолтой байгааб даа.
Иимэ хүбүүтэй болохо азатай золтойб гэһэн юм гэлсэгшэ.
Үнэхөөрөөшье, хүндэ хүшэр ушарнуудта буряа- дууд һэнэгтэй һэдэртэй аха дүүдээ, нютагайнгаа хүнүүдтэ түшэглэдэг гээшэ.
Тиимэшье байнгүй яахаб, ажабайдалай ёһо ха юм.
Наһаншье ошожо, алтан дэлхэйн жама ёһоор Сэндүү, удаань Үржэмаашье хэтынгээ замда мордоо.
Ная гараһан Шираб Замбала хоёр ханха зайдан гэр соогоо үндэр наһаяа үргэмжэлэн һууна.
Ширабай олон тоото аша гушанар хаа – яаниинь үбгэн абадаа ерэжэ, анханайнгаа гуламтые шэмэглэн наадана.
Замбала үбгэнэй аха дүүнэр орхиногүй, теэд анханайшье амар байжа һураһан үбгэ- жөөл айлай хаяа түшэхэ арганьгүй, амяараал байхаяа һайшаана.
Нэгэтэ һүни тэрэ Ширабайнгаа үүдэ тоншобо.
“Биш ехээр үбдэшооб.
Һүлһэнэй үбшэн ха.
Шарам бусалһаар үнихэнэй юм.
Үбшэнгынь тэсэхын аргагүй болобо.
Мүнөө һүни Сэндүү зүүдэндэм үзэгдөө.
Манан соо байһан шэнги, Ширабта ошо гэбэ”.
Тэрэ дороо Ширабынь Хэшэгтэдээ хонходобо.
“Түргэн туһаламжын машина захюулбаб аймагһаа.
Би энэ дороо машинадаа һуужа гарахам, тэндэһээ та хоёроо абаад ерэхэб”, - гэбэ.
Һүни дунда хүнүүдые хүлгөөһэн үбгэд хэды аягүйрхэбэшье, яахаб, үбшэнгынь бууранагүй ха юм.
Дүрбэ-табан саг үнгэрөөд байхада, Хэшэгтэ врач һамгантаяа япон түхэлэй томо машинаараа ерэбэ.
“Абанар, мэндэ сайнууд”, - гэжэ мэндэшэлээд, Замбала үбгэнэй бэе шалгажа үзэбэ, аймагай больницын эмшэдэй үгэһэн эм дээрэ нэмэжэ, тарилга хээд, город тээшээ шэглэбэд.
Үдэ багаар Замбала үбгэниие больницада хэбтүүлбэ.
Харин нүхэр боложо ерэһэн Шираб үбгэнэй анализуудынь абажа, Ветерануудай госпитальдо оруулба.
- Замбала, ши бидэ хоёр буянтай амитад гүбди даа, иимэ хүбүүтэй байһандаа. - гээд, госпитальһоо нүхэрөө үзэхөө ерэһэн Ширабынь үгэлхэ юм.
- Ши үлүү буянтайш, нэгэш үгөөр Сэндүүгээшье, намайгаашье зэмэлээгүйш, - гэнэ нүгөөдэнь.
Иигэжэ наһанай орьёл залаа дээрэ хоёр нүхэд Хэшэгтынгээ нарые улам гэрэлтэй болгожо, заяатай, үреэлтэй үгөөрөө ажабайдалыень шэмэглэн үргэжэ һуугаа бэлэй.
Автор: Галина БАЗАРЖАПОВАФото: Даши-Нима Дугаровай зурагуран зохёол   фото: Интернедһээ гэрэл зураг - Байгша оной хүйтэн хабартай ба шииг нойтогүй зунай hарануудта газар хүрьhэн хатажа, үбhэ ногоон муугаар ургаа.
Тиигээд намарынь,  ургаса хуряалгын эхиндэ, бороо ехээр орожо, hаад ушаруулhан байна.
Yнгэрэгшэ жэлтэй сасуулбал, мүнөө hураггүй доогуур хэмжээнэй ургаса абтаба, - гэжэ Россиин хүдөө ажахын түб гэһэн гүрэнэй албанай Буряад Уластахи таһагые даагша Намжил Мардваев мэдээсэбэ.
Тиигэбэшье тон муу бэшэ.
Ажал хэрэгээ hайнаар эмхидхэжэ, үнэнхэ зүрхэнhɵɵ оролдожо хүдэлhэн ажахынууд яhала дунда зэргын ургаса ба үбhэ тэжээл хуряажа абаа.
Буряадай “ПИК” гэhэн компани 24 га газарта хари гүрэнhɵɵ абтаhан үнэтэй сэнтэй hайн шанарай морхообой үрэhэнүүдые тарижа үтэгжүүлээд, уhалалгын «капельна» гэдэг  оньhото аргаар хангаhан юм.
Уданшьегүй түрүүшын эшэнүүдэй hайнаар бултайгаад байтар, уhалалгын даамба сүмэржэ соороод, гай тодхор ушаралдаhан юм.
Тэрэниие заhабарилгын 5-6 хоногой туршада hая бултайhан морхообой эшэнүүд булта шахуу хатажа хосорhон.
Ехэл шаналалтай.
Yнгэрэгшэ жэлдэ тус компани гектарhаа 1000 ц морхооб хуряажа абаhан байна.
Фото: Интернедһээ гэрэл зурагхүдөө нютаг   фото: Кондрат Сергеевэй зураг Эржэмаагай эжы ерэ гаран наһан дээрээ алдажа дуугардаг болобо.
Ямар нэгэн юумэ тойруугаар, һанаа үнөөндэ оромоор бэшээр хэлэдэг болоһониинь жэгтэй.
Ехэ наһан даа.
Зүнтэгэй һуури табиһаниинь гайхалгүй.
Зүнтэй һайн юумэ хэлэнэ гү, али зүрюу муу юумэ “айладана” гү – адаглажа байгаарай, - гэжэ эжы аба хоёроо харууһалжа, Диваажанай орондо мордохуулһан үеын нүхэр Долсон зүбшэл үгэбэ.
Санжимаа хүгшэн басаганайнгаа нойрые һамшаан, үдэр, һүнишье хамаагүй сула дуудадаг болобо.
“Эжымни, мүнөө һая хуурайлаад, эдеэлүүлээд хэбтүүлбэб.
Нэгэ хэды соо бү дуудаарай, амарһууб, зай гү? ” – гэхэдэнь, хүгшөө зүбшөөһэнэй тэмдэг үгэхэ, нюдэеэ аниб гүүлээд, басагаяа энхэргэнээр хараха юм.
“Ойлгобо” гэжэ һанаһан Эржэмаагай унтариингаа таһалгада орожо, хэбтэн сасуу, дурд гэжэ үрдеэгүй байхадань, эжынь дуудана:- Эржэмаа, сонхоор дуулахадам, газаа үхэрнүүд мөөрэлдэнэ.
Һаагаагүй хүн гүш, хүхэ дэлэнгынь гэжээ. билтаржа, миил гоожоходоо хүрөөд байна.
Тугалнуудайнь уялаа ямар хэбэрэг юм, тайлдаад лэ, эхэеэ таһа хүхэхэнь.
Ай даа, шадалтай байгаа һаа, шамайе аргадахагүй бэлэйб.
Ошо, үхэрөө һаа, – гэжэ сошордуу огсомоор дуугарба.
- Үгы, эжы юу хэлээ гээшэбта, бидэ үни хада город буугаа бэлэйбди.
Болбосон гэр абахатаяа сасуу танаа буулгажа асараа һэмнайб, - гэнэ басаганиинь.
- Юун болбосон гэр гэжэ.
Али зоной наадан болохомнай гү?
Түргэн һаагаад, бэлшээридэнь туу.
Хоёр хүнэг һү гараха бэзэ, - гэжэ гэмэрээгээ таһалха юм бэшэ.
Эржэмаа кухнидаа ороод, досоонь хартаабха хээтэй хүнгэн сагаан хүнэг хооһолжо, тэрэнээ зорюута хонгируулһаар эжыдээ оробо.
- Зай, ошобоб, ошобоб.
Энэ дороо һаагаад туухам, - гээд, газаа гараһандал үүдэеэ хаб-яб байса хаагаад, һөөргөө таһалгадаа ороод унташаба.
Зүүдэн соогоо үргэлжэдөө нэмжыһэн зүлгэ ногоон дээгүүр хүл нюсэгөөр ябана.
Эмжэгэн даа, зөөлэхүүн.
Нёдондоной хагда хүлыем хадхуужа гээд һэргылнэ.
Булжамуур жэргэнэ.
Гэнтэ зүүн тээнь Сагаагшан үнеэниинь бии болоод, томо эреэн нюдөөрөө гэмнэһэндэл, һэжэгтэйгээр хилайн шэртэжэ байба.
Дэлэнгынь гэжээ. дэлбэрхэеэ байһандал бүмбынхэй.
“Ай зайлуул, һаахам гээд һаагаагүй аалби? ” – гээд, һэрин гэхэдээ, нээрээ зэмээ мэдэрһэндэл, нойтон хүлһэн бэеэрнь лэбшэжэ байба.
Хайран Сагаагшамнай.
Нүүхэ болоходоо, мяхан болгоогүй, олон үхибүүтэй түрэл түрхэмэйдөө орхиһон юм.
“Яһалашье бидэниие тэдхэжэ байна, Сагаагшан.
Сагаа һааляар дутанагүйбди.
Хүүгэднай томо болоходоо, һай хэһыетнай мартахагүйл байха”, – гэжэ Жэгмэд хээтэй һайниие хүргэдэг һэн.
Түүг-түүг сохилһон зүрхэеэ номгоруулха һанаатай стакан соо уһа хээд уужа байтарынь, эжынь ооглобо:- Эржэмаа, харыш, шамда яаха аргагүй ехэ бэлэг буужа байнал!
Эжынь ханада үлгөөтэй эреэ-маряан хибэс тээшээ заажа хэлэбэ: “Һайн һаалишан гэжэ колхозһоо энээниие намда үгөө бэлэй.
Москва, ВДНХ ошоо һэм.
Харин шамдам миниихиһээ холо үлүү бэлэг ерэжэ байнал.
Алтан часы, бэһэлиг, хибэс, торго хургы.
Би залуудаа иимэ бэһэлигтэй һэм, эжым энжэ үгэһэн юм.
Шиниихим бүри гоё байна.
Харана гүш? ” – гээд, эжынь асууһан шэгтэйгээр Эржэмаагаа шэртээд, хибэс тээшээ дахинаа харасаяа залана.
“Үгы” гэхэнь удхагүй, “тиимэ, тиимэ” гэжэ басаганиинь зүбшөөхэл баатай болоно.
“Эдээнээ суглуулаад аба.
Хумяад, худхаад хаянгүй, алта мүнгэнэйнгөө абдар соо аятайхан ябталаад хэ”, - гэхэдэнь, хибэсһээ юумэ хуряаһан шэнги гараа арбагануулан хүдэлгэжэ, тэбэридэ багтаажа ядаһандал абажа гараба.
Эжынь иимэ ехэ хэшэгтэ хүртэһэндэнь урмашаһандаа юм гү, тэрэ үдэрөө абяагүй түбшэн үнгэргэбэ.
Удаадахи хэдэн үдэршье намдуу.
“Одоошье ухаамнай урдынгаа байдалда оробо хаяа.
Һэг гэхэмнай бэшэ аал хоюулан. ” гэжэ Эржэмаа досоогоо һэгшэбэ.
Хүгшөөдэй юуб даа, амтатай юумэ эдеэд, угаалгаад, ундалаад намдуухан.
Теэд уданшьегүй бараан үүлэнүүд досоонь бөөгнэржэ эхилбэ хэбэртэй.
- Эржэмаа, үтэр түргэн ерыш!
Хүршэ айлайхимнай шүдхэртэй гэдэг һэмнайб.
Үнэн юм байнал.
Тэрэнь хана сүмэлөөд, манда ороод арбагайшажа, намайе дайлаха һанаатайл.
Модо, шулуу асарыш, һамна бута сохииш!
Арилаг лэ долигынь! – гэжэ бии шадалаараа һүүхирбэ.
Аляаһа батаганаа намнадаг годигорхон модо асархадань: “Энэш юугээ диилэхэ юм.
Түлеэнэй хажууда мунсашуу юумэн хэбтэгшэ һэн.
Асар түргэн! ” - гэбэл даа.
Ямар һайгаар хүдөөһөө һабаагай модо асараа һэм, тэрэнь нилээн бэетэйхэн, ута.
Тэрэнээ далагашуулһаар, уур сухалаа дэбэргэһэн мэтэ “Һөөдь, һөөдь! ” гэһээр ороходонь, эжынь мунсаш хаанаб гээгүй, одоошье сэдьхэлээ ханаһандли, “Энэ, энэ годилзоно.
Хии бү сохииш даа, улаан гол руунь буулга! ” - гэхэ юм.
Һайса һабандаад, эсэшоод байхадань, эжынь одоошье уушхаржа: “Дахин ороо һаань, хүбүүгээ дуудуулжа, һүйдхэлынь үзүүлхэб даа.
Үхин, шамайе һула гэһэмни һүрхэйхэн сохибош! ” - гэхэ юм.
Үдэшэлэн Санжэ хүршэ ерэжэ, хоюулан сай ууба.
“Эжы, абаяа хараха нангин уялгатай һэн хойноо яахабибди.
Бидэниие түрэжэ, хүн болгожо табяа ха юм.
Эжышни һайн аматай байна.
Мууе намнана, һайе дуудана.
Шамдаал хэшэг хурылна ха юм.
Эсээб гээд, эжыгээ бэри хүбүүндэнь бү үгэ.
Шам шэнги наринаар хаража шадахагүй”, - гэжэ һанааень үргөөд, Санжэ гэртээ хариба.
Энээнэй удаа хоёр долоон хоног үнгэрөөд байхада, эжынь Эржэмаагаа шүүмжэлһэндли шэгтэйгээр угтан хэлэбэ:- Содном баармаш, халуун наран доро талын дунда хонидоо гансаараа адуулжа ябана.
Хонидынь хургажа, һэрюусэхэ газар үгы.
Тээ саанахи добохон дээрэ гараа һаань, һаглагар нэгэ модон бии агша.
Һүүдэртэнь хорохо байгаа.
Нюурынь харлашоо, хара түгсүүл шэнги болошоо.
Ногоон сай шанажа, абаашажа үгыш.
Ундаа харяаг лэ, хилээмэ тоһотойгоор.
- Ямар хонёо дурданат?
Содном аяар Магаданда ажал хэнэ ха юм.
- Юугээ хэлэнэш, хэдэн зуугаад хонёо адуулжа ябаһан Содномоо хаана байһан Магаданда гэхэдээ?
Зай, яба, яба, сайгаа шанаад ошо, - гээд, ондоо юумэ шагнаха аргагүйгөө хүгшөө эрид мэдүүлбэ.
Эржэмаа спортивна хүнгэн хубсаһа, үргэн һарабшатай шляпа үмдэжэ, гартаа томо сүүмхэ бариһан – иимэ түхэлтэйгөөр эжыдээ харагдаба.
Тиин кухнидаа орожо, уушхарха һанаатай ногоон сайгаа оошон һорожо һуухадаа, ехэл гайхана.
Эжынь ямар һониноор дуугарбаб?
Анхандаа арбаад хонитой байгша бэлэйбди.
Яаһан хэдэн зуугаадынь бэ?
Эжыгээл, юрэдөө, бурханайнь орондо гомдол мууларгүйгөөр ябуулаа һаа, дээдэ зэргэ.
Иимэ бодолнуудые шүрэ һубад шэнги мухарюулжа һуухадаа, эсэһэнээш мартажа, дахинаа хүсэ нэмэһэндэл болобо.
Эжыдээ амтатай эдеэ найруулба.
Удаань хүүгэдэй хубсаһа угаадаг порошок соо оро дэбдихэрэйнь зүйлые шиихажа, угаалда бэлдэбэ.
Шанга һаалишан ябаа даа эжым, нютаг нугаяашье суурхуулаа.
Хоёр үхибүүдтээ дээдэ эрдэм олгуулаа.
Ажабайдалда ямаршье мууларгүй.
Жэлһээ үлүүтэй саг соо эжынь хэбтэриин байха зуураа зүнтэгэй бэшэ, зүгнэлэй һайниие ганса хүүхэндээ зорюулаа, наһан соонь хүрэхэ юрөөл табяа юм.
Бурхандаа мордоогүй байхадань, “хонёо тууһан” Содном бусажа, Бадма хүгшэн баяраар дэбэрээ даа.
“Дал, хотоёо заһабарилаа гүш, үбэлэй хүйтэн болохонь ха юм”, - гэхэдэнь: “Шэнээр баряаб”, - гэжэ ехэл урмашуулаа хадам эжыгээ.
Иигэжэ басаганайнгаа хубида хэшэг хурылаад, хүбүүн, бэриеэ дуудажа асаруулжа, бултанда юрөөлөө хүртөөгөөд, утынгаа аянда мордоо бэлэй, Санжимаа хүгшэн.
Автор: Галина БАЗАРЖАПОВАФото: Кондрат Сергеевэй зурагэжыБуряад Улас  Он жэлнүүд ошожо, ошото бэлигтэй зарим зомнай мартагдан һагад байна.
Шэнэ үетэн өөдөө үндын бодожо, ахамад зоной хэлэжэ, хөөрэжэ үгөөгүй һаа, газетэ, ном соо һайнаар бэшэгдээгүй һаа, хаанаһаа мэдэхэб даа.
Ород Уласай арадай артист, Буряадай АССР-эй арадай артист, Буряадай АССР-эй гүрэнэй шангай лауреат, СССР-эй арадуудай театральна искусствын Бүхэроссин фестивалиин дипломант, ВСГИК-гэй театральна режиссурын кафедрые даагша, Буряадай гүрэнэй оперо болон баледэй театрай ахамад режиссёр Содном Дашиевич БУДАЖАПОВ тухай хөөрэхэеэ һананаб.
Зохёохы ажал ябуулгань зоной сэдьхэл буляамаар юм.
С. Д. Будажапов 1934 ондо Зэдын аймагай Дээдэ-Тори нютагта Дашижаб Гатапович Будажаповай гэр бүлэдэ түрэһэн намтартай.
Дээдэ-Ториин эхин болон Доодо- Ториин дунда һургуулинуудта һураа.
Нютаг нэрэнь Содном-Дагба байһан.
Эдэ жэлнүүдтэ уран һайханай харалгада эдэбхитэй хабаададаг, түрүү һууринуудые эзэлдэг байгаа.
Ахалагша классуудта Содном зүжэгүүдтэ наадаха, рольнуудые гүйсэдхэхэ дуратай һэн.
1953 ондо Ленинградай Н. Островскиин нэрэмжэтэ театрай, хүгжэмэй, кинематографиин институдта һурахаар ороо.
Түрүүшын буряад энэ студида 20 хүн ороһон байна.
Дээдэ һургуулияа улаан дипломоор дүүргэжэ, 1958 ондо нүхэдтэйгөө суг түрэл Буряадтаа бусажа ерээ.
Х. Намсараевай нэрэмжэтэ Буряадай гүрэнэй драмын театрай актёр болоо һэн.
Содном Дашиевич 30 гаран рольдо наадаһан, 8 һонирхолтой найруулга зохёол табиһан, Москва хотодо 1959 ондо буряад искусствын болон литературын хоёрдохи декадада хабаадалсаһан юм.
Эршэ, элшэ ехэтэй, эсэлтэгүй ажаллаха хабатай байһан тула шэнэ, һонирхолтой аргануудые мэргэжэлдээ олохо хүсэлтэйгөөр хаба шадалаа режиссурада туршаха гэжэ шиидэһэн байна.
1966 ондо Содном Будажапов Лениградай театрай, хүгжэмэй болон кинематографиин институдай аспирант болобо.
Һуралсалаа дүүргэһэнэй удаа Зүүн-Сибириин гүрэнэй соёлой институдай театральна режиссурын кафедрын ахалагша багшын тушаалда томилогдобо.
Нэгэ мүһэн Х. Намсараевай нэрэмжэтэ Буряад драмын театрай режиссёр болоһон байна.
1970 ондо Ч. Айтматовай “Улаан пулаадтай уляангирхамни” гэһэн зүжэгөөр найруулан табижа, режиссёрой ажалаа эхилээ һэн.
Энэ зүжэг театрай эгээл азатай найруулгануудай нэгэн болоо.
СССР- эй үндэһэтэнэй драматургиин болон арадуудай театральна искусствын Бүхэсоюзна фестивалиин нэгэдэхи шангай дипломдо режиссёр өөрөө хүртэһэн байна.
Буряадай АССР-эй Министрнүүдэй Соведэй зүгһөө 1972-1973 онуудай хугасаада литература болон искусствын республиканска шанда хүртөө һэн.
Режиссёрой үүргэ дүүргэхэһээ гадна олон зүжэгүүдтэ гол рольнуудые амжалтатайгаар наадажа байгаа.
1955 ондо кинематографдо эгээл түрүүшынхеэ бэлигээ туршаа һэн.
Адольф Бергункерай совет детективнэ «Саһан дээрэхи мүр» гэһэн уран һайханай фильмдэ, 1975 ондо Арья Дашиевай «Гурбан наран» гэһэн фильмдэ, мүн 1985 ондо Барас Халзановай «Гашуун арса» фильмдэ Лхамын рольдо наадаһан бэлэй.
1975 ондо Буряадай АССР-эй Соёлой яаманай захиралтаар Буряадай гүрэнэй оперо болон баледэй академическэ театрай ахамад режиссёроор томилогдоһон юм.
Дуушан, СССР-эй арадай артист Л. Л. Линховоинтой болон режиссёр, СССР-эй арадай артист И. М. Тумановтай суг М. Фроловой «Энхэ Булад баатар» гэһэн түрүүшын буряад оперо һэргээн табилсаһан байна.
1979 ондо Москва, Ленинград хотонуудта энэ зүжэгөө харуулжа, ехэ амжалта туйлаа бэлэй.
Энэ бүтээлэй дүнгөөр театрта «академическэ» гэһэн нэрэ зэргэ олгогдоһон.
Эсэгэ ороной болон хилын саанахи оперно олон зүжэгүүдые найруулан табяа.
Тэрэ тоодо Буряадай композиторнуудай хабаадалгатай «Дон Карлос», «Отелло», «Аида», «Тоска», «Оптимистическая трагедия», «Прозрение», «Сильнее смерти» зүжэгүүдые нара харуулһан байна.
Содном Дашиевичай хүтэлбэри доро ороной болон хилын саанахи хотонуудаар театрай гастрольнууд үнгэргэгдэһэн байха юм.
Үрэ ехэтэ ажал ябуулгань залуу байхадань таһалдаһаниинь угаа харамсалтай.
Буряадай бэлигтэй хүбүүн, соёлой габьяата ажал ябуулагша 1987 ондо 53 наһан дээрээ алтан дэлхэйтэй хахасан ошоо һэн.
Содном Будажапов хүн талаараа үнэн сэхэ, зөөлэн даруу абари зантай, дэлгэр дэлюун, һайн һанаатай хүн байһан.
Наһанай үнэн нүхэр, налархай эсэгэ бэлэй.
Наһанайнь нүхэр Намсалма Шагдарова – Буряад Уласай габьяата артист мүн.
Гурбан һайхан басаган үринэрөө һайнаар хүмүүжүүлжэ, ажабайдалай үргэн харгыда гаргаһан.
С. Д. Будажапов ВЛКСМ-эй ЦК- гай, Буряадай АССР-эй Верховно Соведэй Президиумэй, КПСС-эй обкомой болон Буряадай АССР- эй Хүндэлэлэй грамотануудаар, «Ажалай габьяагай түлөө», «Ажалдаа шалгарһанай түлөө», МНР-эй ойн баярай медальнуудаар шагнагдаһан байха юм.
15 жэлэй саана С. Будажаповай түрэһөөр 70 жэлэй ойдо Дээдэ- Тори нютагтань дурасхаалай хүшөө табигдаһан байха юм.
Буряадай соёлой ажал ябуулагшад, суг хүдэлдэг нүхэдынь, шабинарынь, аймагай захиргаан, республикын Соёлой яаман, Зэдэ нютагаархин энэ ойн баяр үргэнөөр, нэрэтэй түрэтэйгөөр тэмдэглээ һэн.
Түрэһөөр 85 жэлэйнь ойе нёдондо тэмдэглэхэ ёһотой аад, ушар шалтагаанһаа уламжалан энэ жэлдэ болгогдоһон юм.
Тиин нютагай эблэлэй эдэбхитэд, түрэл театрнуудайнь түлөөлэгшэд Ород Уласай хэмжээнэй үндэр габьяа бэлигтэ Содном Дашиевич Будожаповта зорюулагдаһан дурасхаалай үдэшэ нэрэтэй түрэтэйгөөр, хэм хэмжээн соонь үнгэргэхэ бэзэбди гэжэ уряалжа, энээхэн тэмдэглэл бэшээб.
Буряадай соёлой, буряад искусствын одото бэлигтэн Содном Будожаповай нэрэ арадай сэдьхэлдэ мүнхэдөө үлэхэ.
Зана ТУМУРОВ, ажалай болон ара талын ветеран, Дээдэ-Тори нютаг тоонтотой  Мүнхын хүшөөСоёлой дээдын ажалшан Содном-Дагба хүбүүмнай - Элдин Тори нютагаймнай Эдэбхитэй хүнүүдэй нэгэн юм.
Сартуул, ашабагадай угай Сайхан Тори нютагтаа Эрмэлзэжэ, балшар багаһаа Эрдэм номдо һураал даа.
Номхон, даруу зантайхан Налгай энеэбхилэн ябадаг, Номдоо бэрхээр һурадаг, Нүхэд олонтой ябаа юм.
Холын Ленинград хотодо Хорёод оюутад һуража, Дээдын эрдэмтэй боложо, Дахин Буряадтаа бусаба.
Уралиг соёлой мэргэжэлые Улаан дипломтой шудалжа, Буряадайнгаа үндэһэтэ театрта Бэлигээ саашань хүгжөөгөө.
Түрэл театрайнгаа тайзан дээрэ Түрүү рольнуудые гүйсэдхөө, “Тайшаагай ташуур” пьесэдэ Талаан бэлигээ харуулаа.
Дахин эрдэмээ дээшэлүүлжэ, Дээдэ һургуулида багшалаа, Олон бэрхэ оюутадые Одото замда гаргалсаа.
Хоймор нютагайнгаа зонуудтай Ходо харилсаатай байгаа, Тоонто Тори нютагтаа Тэхэрин ерэжэл ябагдаа.
Гүрэнэй хоёр театрай Гол найруулагшаар хүдэлөө, Олон һайхан зохёолнуудые Олоной анхаралда гаргалсаа.
Уран һайханай зүжэгүүдтэ Урматай гоёор наадаа юм, Бэлигтэй байһанаа харуулжа, Буряад зоноо урмашуулаа юм.
Олон тоото шагналнуудта Ороной зүгһөө хүртэлсөө, Одото нютагай хүбүүнэймнай Оодон наһаниинь гунигтай.
Түрүү соёлой бэрхэшүүлдээ Толото замыень хаража, Тори тоонто нютагтань Томо хүшөө бодхоогдоо!
Борис ДАМБАЕВСодном БудажаповБуряад Улас  Һур харбалга Улаан-Үдэ.
Буряад Уласта һур харбалгаар эхи табигшадай нэгэн болохо Борис Сандановай мүнхэ дурасхаалда зорюулагдаһан бүхэроссиин мүрысөөн заншалта ёһоороо Шэнэ жэлэй һайндэрнүүдэй үедэ эмхидхэгдээ.
Ород гүрэнэй табан можо хизаарай 350 гаран тамиршан түрүү һуури эзэлхын түлөө шанга тулалдаануудта хабаадаа.
Буряадай бүхы эрхим харбагшад мүрысэһэн байна.
Талмайн эзэд бүхы алтан медальнуудые абажа шадаа гээд хэлэлтэй.
Цырен Балтаков, Инна Степанова, Виктор Калашников, Диана Тонтоева гэгшэд хубиин тоосоондо 1-дэхи һууринуудые эзэлээ.
Буряадай “Динамо” бүлгэмэй гурбан команда, РСШОР-ой эхэнэрнүүд командна тоосоондо шалгараа.
Санаар урилдаан Сыктывкар (Коми Улас).
Ородой Кубогта хүртэхын түлөө 6-дахи шатын урилдаанууд үнгэрһэн амаралтын үдэрнүүдтэ болоһон байна.
Буряадай хоёр түлөөлэгшэд тус хэмжээндэ ха- баадаа.
Нэрэ солотой Алиса Жамбалова спринт урилдаанда 14-дэхи һуурида гараа.
Мүнөө үбэлэй ха- лаанай Ородой Кубогта эгээл эрхим дүнгөө Алиса харуулжа үшөө шадаагүй байна гээд хэлэлтэй.
Үшөө хоёр урилдаанда Буряадай тамиршан 19-дэхи, 22-дохи һууринуудые эзэлээ.
Залуу санашан Виктория Невьянцева хоёр урилдаанда хабаадажа, мэдээжэ, нэрэ солотой Ородой санашадай дунда яһала һайн дүнгүүдые харуулжа байһандань һайшаагдамаар.
Виктория “Номто” гэһэн спортын клубай гэшүүн юм.
Биатлон Рыбинск (Ярославска можо).
Кабанскын аймагай Селенгинск тосхонһоо уг гарбалтай Елизавета Каплина Ородой Кубогта хүртэхын түлөө мүрысөөнэй шатануудта 3-дахи илалтаяа туйлаба.
Январиин 15-да тэрэ 12,5 километр зайда түрүүлжэ гараа.
Табан шатын удаа хубиин тоосоондо Елизавета 2-дохи һуури эзэлнэ.
14 очкогоор урид Тюмениин можын Виктория Сливко ябана.
Январиин 19-22-ой үдэрнүүдтэ “Pari Кубок Содружества” гэһэн мүрысөөнэй 4-дэхи шата үнгэргэгдэхэнь.
Беларусь болон Ород гүрэнэй тамиршад эндэ хабаадана.
Барилдаан Молодечно (Беларусь Улас).
Буряадай барилдаашан Димчик Ринчинов 10 гаран жэлдэ Беларусь Уласые түлөөлнэ.
Тэрэ нэгэтэ бэшэ тус гүрэнэй чемпионадта түрүү, шангай һууринуудые эзэлһэн юм.
2022 ондо Димчик фамилияа Батомункуев гэжэ һэлгэһэн байна.
Энэшье удаа Димчик түрүүшүүлэй дунда оролсоо.
Сагаалса буудалга Минск.
Беларусь Уласай Кубогта хүртэхын түлөө мүрысөөндэ Ород гүрэнэй суглуулагдамал командын гэшүүд уригдаһан байна.
Буряадай Яна Енина тэндэ хабаадажа, шангай һуурида гаража шадаа.
Пистоледээр буудадаг тамиршадай дунда Яна 3-дахи һуури эзэлээ.
Брест болон Минск хотонуудай түлөөлэгшэд Буряадай буудагшаһаа үлүү дүн харуулжа шадаа  Буряад-Монголой АССР-эй Мухар-Шэбэр аймагай Суулга нютагһаа фронт мордоһон сэрэгшэ Цыбикжап Гомбоевич Гомбоев Бранденбургска бүхөөгэй дэргэдэ.
Берлин, 1945 оной майн 10 Мухар-Шэбэр аймагай зунай найрнуудта буряад барилдаагаар оло дахин абарга болоһон Гомбо Нимаев дайнай үедэ 103-дахи гвардиин стрелково дивизиин тагнуулшан байһан юм.
Дайсанай 7 «хэлэ» бариһан.
Улаан Одоной, III шатын Алдар Солын орденуудаар, «Шэн зоригой түлөө» медаляар шагнагдаһан.
1944 ондо Брест хото сүлөөлхэ үедөө алдалан унаа.
Тугдум Бальжиров (1902 – 1942).
1942 ондо һураггүй үгы болоһон.
Һүүлшынгээ бэшэг Ленинград шадарһаа эльгээһэн юм.
Бато Бадмаевич Бадмаев (1928-1985).
1942 ондо Галтай нютагһаа дайнда мордоһон.
Стрелково дивизидэ миномётчигоор дайлалдаа, 1943 ондо хүндөөр шархатаа.
«Германиие илаһанай түлөө» медаляар шагнагдаһан.
Даши Жигмитович Жигмитов дайшалхы командиртаяаЖигмит Цыреновагай ори ганса хүбүүн Даши Жигмитович 1942 ондо Суулга һууринһаа дайнда ошоһон юм.
Моридые ашаһан эшелониие фронт абаашалсаад, маршал Рокоссовскиин ударидадаг 2-дохи Белорусска фронт эльгээгдээ бэлэй.
Танкда эсэргүүсэлгын үхэр буугай артиллерист Даши Жигмитов ходо түрүү зэргэдэ дайлалдадаг байһан.
Нүхэд сэрэгшэдынь тэрэниие “Душа” гэжэ хүндэлэн нэрлэдэг байгаа.
Нэгэ байлдаанай үедэ Даши Жигмитов өөрөө бүтүүгээр гэмэлтэһэн аад, Түнхэн тоонтотой нютагайнгаа хүбүүе – Даба Сундуновые үхэлһөө абарһан юм.
Эрэлхэг сэрэгшэ Кёнигсберг хото сүлөөлэлсөө, Чехословакиие фашистнуудһаа сэбэрлээ, Берлин эзэлээ.
Олон орден болон медальнуудаар шагнагданхай.
Даши Жигмитович Жигмитов наһанайнгаа нүхэр Лыгжима Батомункуевна Гуроракшееватай болон Люба басагантаяаДаша-Дондок Батомункуев (1921 – 1942) – Уссурийскын ябаган сэрэгэй училищи дүүргэһэн Улаан Армиин офицер.
1942 оной хабар Баруун-Хойто фронт эльгээгдэһэн.
Стрелково ротын командир 1942 оной декабрь һарада Ленинград хамгаалха үедөө Невскэ пятачок дээрэ баатарай үхэлөөр алдалан унаа.
Жамсо Тумунович Тумунов (1916-1955) Прага хотодо.
Илалтын үдэр, 1945 оной майн 9Хирург эмшэн Долгор Арданеевна Цыденова дайшалхы нүхэр басагантаяа.
1941 оной ноябриин 1Ботарун 1942 ондо Москва шадар алдалан унаа.
Цырен-Дондок Бимбаевич Бимбаев (1917-1997) 1940 ондо Суулга нютагһаа Улаан Армида сэрэгтэ татагдаһан юм.
Зүүн фронтдо японтонтой дайлалдаһан, связист байгаа.
«Дайшалхы габьяагай түлөө», «Япониие илаһанай түлөө» медальнуудтай.
Дайнай һүүлээр 7 жэл болоод, гэртээ бусаа.
Цырен-Дондок Бимбаевичай дүү хүбүүн Цыден-Еши Бимбаевич(1920-1943).
Москва шадар дайлалдаһан.
Хүндөөр шархатаад, Калинин хотодо госпитальдо аргалуулжа байхадань, госпиталиинь бомбодуулаа.
Түрэлхидтэнь хүбүүнтнай һураггүй үгы болоо гэһэн мэдээн ерэһэн.
Зүгөөр һүүлдэ Калинин хотодо хамтын хүүртэ хүдөөлүүлһэн тухайнь эли болоһон юм.
Цырен-Дондок Бимбаевичай аха Цыбан Бимбаевич (1915-1944).
Байлдаанда хүндөөр шархатаад, гэртээ таяг туланхай бусаһан.
1944 ондо шархануудһаа боложо, наһа дүүрээ.
Автор: Аркадий БАТОМУНКУЕВАЙ түсэлБуряад УласҮнгэрһэн сагай гэрэл зурагуудҮнгэрһэн зуун жэлэй агшан зуураЭсэгэ ороноо хамгаалгын Агууехэ дайн  1980-яад онуудай тэнгээр “Буряад үнэн” сониндо ажалда ороод, үдэр бүри гарадаг буряад сониной зай забһаргүй ажалай хүсэтэй эрьесэдэ абтаа бэлэйб.
Ехэ олон уран зохёолшодой, нэрэ солото сэдхүүлшэдэй хажууда мэргэжэлэй дүй дүршэлдэ һураха азатай байгааб.
Үдэр бүри гарадаг сониной эршэтэй ажалай гүн соо, газетын “дайшалхы штаб” гэжэ нэрлэхээр нарин бэшэгэй таһагай даргаар (ответственный секретарь) Александр Жамбалдоржиев хүдэлдэг бэлэй.
Залуу сурбалжалагшадай эреэлһэн юу хээхэниие Александр Жалсанович заһахадаа, хараһаар байтарнай, амаргүй уян хэлэтэй, уншасатай юумэн болгожорхидог бэлэй.
Хэрбээ сониной нюурта тэды мүр дутаад байна гэбэлынь, наадажа байһандал, тэрэ дары бэшээд үгэжэрхидэг һэн.
Полоса бүхэнэй макет зурахыень ямар нэгэ һонин зүжэг хаража байһандал адаглагша һэмди.
Гайхалтай түргөөр, тиихэ зуураа удхыень уудалжа, наринаар тааруулжа хүдэлдэг дээдэ гарай дүршэлтэй хүн һэн.
Һонирхолтойнь гэхэдэ, Александр Жалсанович эхиндээ Эрхүүгэй хүдөө ажахын институдта инженер-механигай мэргэжэлдэ һуража, эрхимээр дүүргэһэн намтартай.
Тиибэ яабашье, уран үгэдэ татасань яаха аргагүй түрижэ, Буряадай номой хэблэлдэ редактораар, “Буряадай залуушуул” сониндо редакторай орлогшоор, “Буряад үнэнэй”, “Хэжэнгын гол” сониной сурбалжалагшаар, Ивалгын аймагай “Заря коммунизма” сониной нарин бэшэгэй таһагай даргаар ажаллаа.
Эгээн түрүүшын шүлэгүүдынь “Хэжэнгын гол” сониндо дээдэ үеын поэт Бато Базароной зууршалгаар хэблэгдэһэн юм.
Аха үеын зохёолшо гуурһанда бэрхэ хүбүүнэй туршалгануудые магтаһан, саашадаашье тэрэнэй зохёохы ургалтые анхардаг, дэмжэдэг байгаа.
“Ангарын хабар” (1959) гэжэ түрүүшын номой һүүлээр “Цехэй одод” (1962), “Дүлэтэ одод” (1969) гэһэн туужануудай суглуулбаринууд нара хараһан байна.
“Сэнхир алас” гэжэ романиинь “Байгал” сэдхүүлдэ хэблэгдээ һэн.
Эдэ номуудһаа гадуур “Буряад рассказууд” гэһэн антологидо “Хүйтэн хабар”, “Монгол басаган”, “Үер” гэжэ найруулгануудынь ороһон юм.
Эдэ зохёолнуудынь ород хэлэндэ оршуулагдаад, “Радуга в степи” (1976) гэжэ суглуулбари соо толилогдоо бэлэй.
В. Штеренберг, С. Додлова зохёолнуудыень ородшолһон байна.
1980 ондо Буряадай номой хэблэлдэ «Сагаймнай амисхал» гэһэн тэрэ үеын ажабайдал зураглаһан буряад зохёолшодой шэнэ рассказуудай суглуулбари нара хараа һэн.
Энэ ном соо А. Жамбалдоржиевай “Бага наһанай шиирһээ. ” гэһэн ниитэ гаршаг доро хоёр үгүүлэлһээ бүридэһэн найруулга толилогдоһон байна.
“Лимбэшэ Энэбэшэ” гэһэн нэрэтэй түрүүшын үгүүлэлэй байгуулга, үйлын ябасашье гол түлэб абяан дээрэ, хүнэй сэдьхэлэй хүбшэргэй дайраһан хүгжэм дээрэ үндэһэлнэ.
Дугар хүбүүнэй хүгшэн эжын үнеэгээ һаахада, хүнэгэй оёорто хүндөөр хүнхинэн һүнэй адхарһан абяанһаа уламжалан, зохёолшо нүгөө жэгтэй абяанда һабагша татана: “. ямаршьеб юумэндэ һаатаһандал хүсэлжэ, заримдаа бүри нариихан боложо, боргооһоной һиинаһандал һиинан дуулдажа, тиин гэнтэ зали абаһандал, шиидэмгэй, үргэн, огсом дорюунаар зэдэлшэдэг бэлэй”.
Хүршынгөө зуһаланай үбэрһөө булаг шэнгеэр бурьялжал байгаа лимбын хүгжэм шагнажа һуухадаа, батаганаанда барюулһанаашье мэдэрхэеэ болиһон Дугарые автор зураглана.
Дайнай үеын хүшэрхэн байдалые А. Жамбалдоржиев сэхэ бэшэ, хэдыхэн элирхэйлэлтэ (деталь) хэрэглэжэ харуулна.
Зайн галгүй зуһалан соо хүгшэн эжытэеэ байдаг заахан хүбүүн үдэшын нүхэн харанхыда адяар дээрэһээ улхантай ээдэмэг арай шамай олоод, хэды гудамхяад, халсарһан годон хүнжэлэйнгөө мухалай уруу шургаад, лимбэ дээрэ хүршэ Энэбэшын наадахые хүлеэжэ ядан хэбтэнэ.
Зэдэлүүлһэн хүгжэмэйнь шэдитэ абяае автор иигэжэ зураглана: “. хүхын энхэрэлтэ уянга, бишыхан шубуудай хоорондоо дууряалсан донгодолсоон, һэбшээнэй гэнтэ буухада нарһадай оройн тэнигэр аажамаар шэнхинэлдэхэ гэнтэ дахин, тон элеэр мартагдашагүй хүгжэмэй утаһан баглаа болоод шэхэндэм зэдэлэн байхадал гэгшэ һэн”.
Һохор Энэбэшые дахуулаад, Дугар горхоной эрьедэ ошожо һуугаад, энэ тэрэ юумэн тухай ярилдадаг байгаа.
Дугарынь тэбэнээр хэһэн хахууляар загаһа бариха.
Һүүлдэ Энэбэшые эхэнь абаад, хайшаашьеб үгы болошоо.
Хүбүүгээ аргалхаяа оролдожо ябаһан энэ эхэнэр тухай Дугарай хүгшэн эжы иигэжэ хэлэнэ: “Дари дэмыл эдэ аргашадтаа гүйнэ даа, һохор түрэһэн үхибүүн һохор зандаал үлэнэ бэзэ.
Ай, бурхан, шимни, Дугардаан, энэ алтан дэлхэйе хараха түрэһэндөө элинсэг хулинсагаймнай хэһэн буян гэжэ һанаарай”.
Эдэ үгэнүүдһээ хүбүүнэй досоо зуһаланай модон гэр соохидол бөөгнэрэн уйтаржа, бүлеэхэн нойтон нулимсаар сүршэгдэһэн хасараа арилгаад абаһыень автор харуулна.
Олон жэлэй үнгэрһэн хойно автор эдэ хоёр геройнуудаа дахин уулзуулна.
Одессэ ошожо, суута эмшэн Филатовай клиникэдэ аргалуулжа, харадаг болоһон тухайгаа шэдитэ үльгэр шэнгеэр Эдуард гэжэ шэнэ нэрэтэй болошоһон нүхэрынь хөөрэнэ.
“Лимбэшни хаанаб? ” гэжэ асуухадань, “биил даа” гэжэ дурата дурагүй харюусаха юм.
Ород Ольга һамганиинь эрэеэ архи уугаад ерээ гэжэ һэжэглээд, “лимбыем гаргал даа” гэжэ гуйхадань, хаб-яб гэтэр урдань хаяжархина.
“Амила” гэжэ захирхадань, үбгэниинь дууламгайгаар амилаадхина.
“Элүүр аад, юундэ гэнтэ энэ хүнды модоёо үлеэхэеэ һанабаш” гэжэ мүрөө хабшан гэргэниинь гайхана.
Лимбын хүгжэмдэ байха һуухын аргагүй уйтай болошоходо, шэхээ бүглэдэг тухайгаа Ольга хөөрэнэ.
Энэбэшэ лимбэеэ бэлэглэхэеэ һанахадань, Дугар арсана.
Энэ уулзалгын һүүлээр Дугар Энэбэшын түлөө баярлахаяашье, хайрлахаяашье ойлгожо ядаба.
Энэ дэлхэйе харадаг, гэр малтай болоһондонь баярлахал болоно гээшэ гүб гэжэ бодомжолно.
Лимбыень тогтоогоогүй ушар баһал удхатай байһые автор иигэжэ тодорхойлно: “Тэрэ лимбэ гансал гуниг уйдхарай уянга бэшэ, ондоо огсом дорюун далайса ехэтэй, хүхюун омог, хүсэл түгэс аялга зэдэлүүлхэ ёһотойл.
Тиихэгүй юумэ һаань, юунэй түлөө Энэбэшын нюдэндэ алтан дэлхэй намжаарна гээшэб!
Хүнүүд, тиимэ бэшэ гү? ” гэһэн асуудал гэхэ гү, али харюушье болоһон үгэнүүдээр зохёолынь дүүрэнэ.
Алтан дэлхэйгээ хараха болоһон Энэбэшэ бага наһанайнгаа мүнхэ булагай долгин соо дахин тамаржа, шэнэ һайхан хүгжэм аялга зэдэлүүлхэл байха гэһэн авторай найдалые уншагшад хубаалдаал ёһотой.
Хүнэй сэдьхэлэй нарин хүдэлсэ, орёо мэдэрэл иимэ уранаар харуулха бэлигтэй байһан уран зохёолшо, журналист Александр Жалсанович Жамбалдоржиевай нэрэ буряад литературын түүхэдэ мүнхэ оронхой.
Туяна САМБЯЛОВА, сэдхүүлшэ, хэлэ бэшэгэй эрдэмэй дид-докторБуряад Улас  фото: pixabay. com ТЕЛЕУТ ХЭЛЭНХулгайша шаазгай              Ирина ПОТАПОВА-КАРГИНА  Оройшог хабар огород соогоо виктория-жэмэс һуулгабаб.
Июнь соо сэсэглэбэ.
Удангүй улаахан жэмэсүүд бии болобо.
Нэгэтэ өөрын хэрэгээр город ошоод ерэһэм, зарим жэмэсни таһалаатай газарта хэбтэбэ.
Нэгэ захаһаань хазаад хаяжархиһан.
Аашатайхан үхибүүд иигэбэ гү гэжэ һэжэг түрэбэб.
Гэнтэ хашаан дээрэм шаазгай һуугаад, нэрэ һурагүй шаханаба.
Мэдэлшэ шубуун, ямар нэгэн мэдээ дуулгадаг гэжэ урданай зон хэлсэдэг бэлэй.
- Һайн мэдээ хэлээ һааш, хушуундаш – тоһо.
Муу һаа – хоолойдош шулуун тогтошохо.
Шаазгай тэрэ дары газарта ниидэн буугаад, жэмэс тоншожо эхилбэ.
Улаануудыень залгина, ногоонуудыень – шэдэнэ.
Эх, шалюун шаазгай.
Хулгайша шаазгай.
Ород хэлэндэ автор оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: авторай дурадхаһан гэрэл зураг "Бэлиг" хэблэлээр гараһан уран зохёолшо Галина Базаржаповагай «Будаанай» гэһэн суглуулбаритай танилсахадаа, эгээл тэрэ багынгаа хаһые һананаб.
Саашаа юун болохоб, үйлэ яажа хүгжэхэб гэжэ һонирхохошье гээшэм.
Тэрээн мэтэ мэдэрэл досоом түрэбэ.
«Будаанай» суглуулбари һая уншахадаа, Заахан төөбиин үгэнүүд сэдьхэлдэм сэхэ ороходол гэбэ: «Хэшэг буянайнгаа үхиие юундэ шоо үзөөбта, юундэ айлда үгөөбта?
Зүрхэн таладаа бурханай тэмдэгтэй - түхэреэн мэнгэтэй үхин юм.
Гал гуламтынгаа гурбан хүлэй тулгын нэгыень хажуу тээшэнь үгэжэ, тогоогоо хэлтылгэхэеэ һанаа гүт?
Хүүхэнэйнгээ заяашыень гомдохоогоот, хүлисэл гуйгты».
Үгэ бүхэниинь удхатай, һургаалтай.
Уран зохёолшын бусад рассказуудһаань мүн лэ сэнтэй тобшолол хэмээр.
Ажабайдалай али олон үзэгдэл харуулхадаа, ямар зохид образуудые байгуулна гээшэб?
Шубуун үбсүүтэй Тарбажаанай аяг ааша, һомо гүйлгэдэг Гэндэнэй «ондоохон, өөрсэхэн, нэгэ доро гороо хэһэн шэнги наһан.
Гэмтэйшье гэбэл, гэмтэй, гэмгүйшье гэбэл, гэмгүй - өөрынь, Гэндэн үбгэнэй аяа зуурандын наһан. »Үндэр наһатай үбгэд хүгшэд заримдаа алдажа дуугардаг болодог.
Бадма хүгшэн зүнтэй һайн юумэ хэлэдэг болошоһон юм.
Басаганайнгаа саашадаа һайн ябахые зүгнэжэ, «бэлэг шамдам буужа байна.
Үхэр малнай, хони ямаамнай олошоржо байна» гэхэ мэтээр дуугардаг болобо.
Иимэ зүнтэй һайнаар үтэлһэн хүгшөө тухай «Эжын юрөөл» гзһэн рассказ coo уншанабди.
«Хасагай олзо» гэжэ рассказһаа уламжалан, буряад хасагуудай хуби заяан тухай бодомжолхоор байна.
Дунда шадалтай оронгын хасаг Дабаа гушаад онуудай гайтай эрьюулгэдэ толгойгоо табижа үгөөгүй, шууд шударгыгаар эд зөөриеэ агдам абдарнууд соо хэжэ, хабсагай хабшалай хүндыдэ нюужархиһан юм.
Сэмүүн сагта нюуса нөөсэеэ иигэжэ хадагалһан ушарнууд Буряад ороноймнай булан бүхэндэ үзэгдэһэн бшуу.
Хүнэй хуби заяан һонин даа.
«Хун шубуун» рассказай герой Сэмжэд басаган дээдэ һургуулида һуража байхадаа, бүлэгэйнгөө нүхэдтэй, багшанартаяа Япон орон ошоо һэн.
Тэрэ гэһээр Наран Уласаар һонирходог болоо.
Нэгэтэ зундаа хүдөө нютагтаа һонин үзэгдэл хараба.
Хүбэн сагаан үүлэн дүрсэеэ хубилгаад, хун шубуун болошобо.
Наран Улас ошохо тэмдэг үзэгдэбэ гээд Сэмжэд һобингоо хүдэлгэн баясана.
Ерээдүйнгөө хуби заяае огторгойдо обёоржо магад.
Иигэжэ оршон дэлхэйтэй харилсан, тэмдэгүүдыень обёорон ябаһан хүн ажабайдалаа һайн, зүб тээшэнь хубилгаха аргатай гү?
Иимэшүү асуудалнуудта уран зохёолшо харюу үгэхые оролдоно, бодомжолно ха.
Г. Базаржаповагай рассказ бүхэн соо ажамидаралай сохисо эли.
Нэгэшье миин хооһон хөөрөөн үгы, боложо байһан үйлын хүгжэлтые һонирхомоор байна.
Буряадтаа мэдээжэ ирагуу найруулагшын, прозаигай бэлиг гэршэлэн, тон һонирхолтой рассказуудые бэшэһэндэнь даган баясанаб.
Эдир залуу үетэндэ һургаал боломо жэшээнүүд эдэ хөөрөөнүүд соо бүримүһэн бии.
Галина Базаржаповагай рассказуудые анхаралтайгаар шүүжэ, шэмэжэ уншыт - өөртөө туһатай юумэ заатагүй олохот.
Рэгзэма Батомункуева, Үндэһэтэнэй номой сангай ветеран, Буряад Уласай соёлой габьяата хүдэлмэрилэгшэ Фото: авторай дурадхаһан гэрэл зурагГалина Базаржаповашэнэ ном  Хоёрдохёо соносхогдоһон “Далан долоон домог” урилдаанай эсэсэй шатада “Монгол судлалда – онсо нэмэри” гэһэн очерково статья Буряадай мэдээжэ эрдэмтэн, хэлэ бэшэгэй эрдэмэй дид-доктор В. Ш. Гунгаровта зорюулагдаба.
Эгээ сэнтэйнь гэхэдэ, Виктор Шагдарович урданай изагуурша эрдэмтэд А. И. Уланов, Е. В. Баранникова, В. Ц. Найдаков, Г. О. Туденов, С. Ш. Чагдуров гэгшэдэй харгалзалга доро ажал ябуулгаяа эхилһэн, дүмэлгэ, дэмжэлгэдэнь хүртэһэн хүн бшуу.
Үнэндөө болоходоо, буряад үльгэр домогуудые шэнжэлгые уг залган үргэлжэлүүлһэн, тиимэл ушарһаань энэ темээр хэблүүлһэн номуудыень, хүдэлмэринүүдыень шэнэ сагай харааһаа һэргээжэ, ами оруулһандли болобобди.
Сэн-бун, хүбхэ хөөбэри болошоһоноо уудалхада, ямар үрэтэй юм, үнгэрһэн юумэн ула болоо гэхэшье хүнүүд дайралдаха бэзэ.
Теэд арадаймнай үгын нөөсэ хуушардаггүй, бүри һайхан, дура буляама үнгөөр эрдэнитэн ялалзадагыень энэ толилолгомнай гэршэлээ бэшэ гү?
А. И. УлановЭрдэмтэн В. Ш. Гунгаровай намтарта, зохёохы ажал ябуулгада тон һонирхолтой баримтанууд бии.
Тэрэ Монгол орондо анха түрүүшынхиеэ буряад хэлэн дээрэ эрдэмэй диссертацияа хамгаалһан юм.
Түрүү үзэлтэ В. Ц. Найдаков, Ц. -А. Дугарнимаев, С. Ш. Чагдуров энэ үүсхэл бүри мүһэн дэмжэһэн, уламжалан хойноһоонь мүр дахаһан залуу хэдэн эрдэмтэд мүн лэ буряад хэлэн дээрэ диссертацияа хамгаалһан намтартай.
Бусадта мүр гаргажа үгэһэн “түрүүшын хараасгайтай” жэшэмээр лэ.
Диссертацинь монгол судлалда - онсо шухаг нэмэри гэжэ үндэрөөр сэгнэгдэһэн ушар тухайнь Монголой “Үнэн”, “Правда Бурятии”, “Буряад үнэн” сонинуудта онсо тэмдэглэгдээ бэлэй.
С. Ш. ЧагдуровАрадай аман үгэ суглуулха гээшэ алтанай уурхай уудалһантай адли юм.
Хии мориёо хиисхүүлээд, харгын заяажа мандуулаад, урагшаал шуумайдаг бэлэй даа, залуу тэрэ наһандаа.
Виктор Гунгаровай номууд соохи һонирхолтой домогуудаар хужарламаар.
Тон тобшоор хоёрыень үгэе.
В. Ц. НайдаковЕ.
В. БаранниковаГ.
О. ТуденовДолоон үбгэд тухай Урдань долоон ангуушад агнажа ябатараа, нэгэ мүнгэтэһэн сагаан буга хараад, намнажа эхилээ.
Ехэ удаан хойноһоонь намнажа хүсэхэ болоходонь, тэрэ мүнгэтэһэн сагаан бугань тэнгэридэ дэгдэн гарашоо ха.
Тэрэ бугаяа дахаад, долоон ангуушад баһа тэнгэридэ дэгдэн гараа гэхэ.
Тиигээд долоолуулан долоон мүшэд болоод, тэнгэридэ тогтошоһон юм.
Һарын гэрэл тухай Үни сагһаа хойшо буряад-монгол арадай дунда һарын гэрэлтэй хабаатай хорюул байдаг.
Һарын гэрэлэй хүнэй һүни унтажа байхадань тудаа һаань, ехэ дурагүй, хэмшээрхэдэг байһан.
Тиимэһээ гэрэйнгээ сонхо, үрхэ бүглэн хаадаг.
Һарын туяаһаа боложо, хүн саа үбшэндэ дайрагдадаг гэжэ тоологдодог байһан.
Урдандаа сэлмэг һүни, һарын гэрэл доро талаар ябахагүй гэжэ оролдодог байһан юм, илангаяа арбан табанай һара доро.
Манай урданай үбгэ эсэгэнэрэй һанал бодолоор хадаа һүни ехэ уһанай хажуугаар һарын гэрэл соо ябахые хоридог һэн.
Энэ дугаарнай юрэнхыдөө домогуудаар һалбарһан дугаар болон мүндэлөө ха.
Түгэсхэлдэнь иимэ сэнтэй тобшолол хэгдээ: “Уутын оёор харагдаа гээ һаа, һалаһан хэрэг.
Хүдөөдэмнай нютагайнгаа домогуудые һанажа, хадуужа ябаһан зон үшөөл бии.
Олоё тэдээнээ, золгоё тэдээнээ”.
Уран зохёолшо Анна Виноградова шэнэ сагай домогуудые зохёон бүридхэдэг шэдитэй юм.
Үльгэрлиг үндэһэтэй зохёолнуудынь заримдаа зүн зүүдэндээ үзэһэн, мэдэрһэнһээнь һабагша татан дамжаһан байдаг.
Буддын шажанай харааһаа, аяншалгануудай үедэ ушарһан буряад ажабайдалай үзэгдэлнүүдһээ түрэһэн, мүндэлһэн лэ, олон бүтээлнүүдынь.
***Түүхын алтан нөөсэдэ бэшүүлхэ нэрэнүүдые дурдан, публицис удхатай «Соло дуудалга» гэһэн сонет шурьюулһан ахатан захатан Ардан Ангархаевай энэ бүтээлээ Буряад Уласай 100 жэлэй ойдо зорюулһаниинь гайхалгүй.
Энэ тон шухала ниитэ гаршагыемнай дэмжэхэшье улад мүнөө үедэ үсөөн олдохо байна.
Гэбэшье арадай зохёолшо уряа үгөөр иигэжэ мэдүүлһээр:Одо заяамнай мянгаад жэлдэ тахяатай –Ойрын сагта хэлэеэ хэншье мартахагүй,Охор сагай оодон бодол шууяатай –Һохор бэшэбди, һонор ухаан һамархагүй.
Соло ехэтэй буряадууд гээшэбди – бү мартая,Сортоотой һайхан хоолойгоо гаргая,Сонет сонедээ гүрлөө болгон хүтэлэг.
Цыдып Цырендоржиевай хүүгэдтэ зорюулһан “Үлзы һайхан Үлзытэмнай” туужа хүдөө нютагаймнай дура буляама үзэгдэл руу, хүлгөөтэй һайхан бага наһан руу абаашана.
Энэ зохёолоо нилээн хэмжээтэйгээр дэлгээхэ гэжэ шиидээ юм байна, яһала ехэ туужа болоо.
Буряадай бэлигтэй ирагуу найрагша Мэлс Самбуевай түрэһөөр 80 жэлэй, хүүгэдэй мэдээжэ уран зохёолшо Эрдэни Дугаровай 75 наһанай ойдо уянгата зорюулга-зураглалнуудые Надежда Гармаева дурадхаба.
Эдэ бэлигтэнэй шүлэгүүд толилогдоо.
“Сагай сууряан” гэһэн ниитэ гаршагые Дондог Улзытуевай “Үдэр бүриин тэмдэглэлнүүд” гэһэн хубиинь дэбтэрэй үргэлжэлэл шэмэглэбэ.
Эрдэмтэн Лариса Халхарова хэблэлдэ бэлдээд, бидэндэ эльгээнэ.
Агшан зуурын үзэгдэл тон юрынхеэр, гэхэ зуура тодоор, богонёор зурагладаг шадабаритан байшабал, Дондог Аюшеевичнай.
“Бэлигтэй хүн бүхы юумэндэ бэлигтэй” гэһэн үгэ бии гүб даа.
Занабазар гэһэн нэрэ дуулахадаа, хоёр альгаа ниилүүлэн, зальбаран наманшалха дуран хүрэдэг.
Далай ехэ эрдэм мэдэсэдэнь, дабтагдашагүй маягтай уран һиилүүртэнь.
Уран зохёолшо Доржо Сультимовай Сэнгын Эрдэнын “Занабазар” гэһэн романиие буряадшалжа байһан хүсэлэл тэгүүлэлыень үшөө дахин һайшаагаад, түүхэтэ зохёол уншыт гэжэ уряалан һануулха хүсэл түрэнэ.
Солбон Шоймполовой “Хуннууд.
Үнэһэн тоборог болоһон хото” гэһэн романай “Оршуулга” гэһэн хэһэгтэмнай яаха аргагүй таараһаниинь ойлгосотой.
Уран зохёолшо Надежда Гармаева энэ хүдэлмэриеэ үргэлжэлүүлһээр.
Эдир зүжэгшэд Хоца Намсараевай нэрэмжэтэ Буряад драмын театрай дэргэдэ «Эдир драматург» гэһэн зохёохы лабораториин түхэлтэй проект үнгэргэгдэбэ.
Түрэл хэлэн дээрээ найруулан бэшэдэг нюдэндөө галтайхан, сэдьхэлдээ уран бэлигтэйхэн хүүгэдые теа- тртаа урин суглуулжа, драматическа зохёолнуудые мүндэлэн зохёолгын һургуули бүтээбэбди.
Түрүүшын туршалгада хабаадаһан эдир драматургнуудтаа абьяас бэлигэй дээжэһээ азатай амсажа, уран зохёолой үргэн харгыда гараһаарнь халуу- наар амаршалнабди.
Энэ замынь саашаа арюун, сагаан байг лэ даа гэжэ үреэн хүсэнэбди.
Эржена ЖАМБАЛОВА, Г. Цыдынжаповай нэрэмжэтэ Буряадай оперо болон баледэй театрай директор, Буряадай гүрэнэй академическэ драмын театрай уран һайханай хүтэлбэрилэгшэ.
Иимэ оролто үгын удаа эдир бэшээшэд Адиса Цыренова Диана Чагдурова хоёрой «Сэржэм», Эржена Батуева Айдана Шагдарова хоёрой «Эжымнай хайшаашье ошохогүй” гэһэн 5-7 үзэгдэлһээ бүридэһэн бишыхан зүжэгүүд үгтэбэ.
Сэнтэй туршалгануудаа үргэлжэлүүлыт гээд теат райхидта хүсэел даа.
Санага – онсогой шэнжэтэй нютаг Агуу Илалтын 75 жэлэй ой.
Хүшэр сагые үхибүүн нюдөөр хараһан, соносоһон, хадуужа абаһан зомнай ондоохон амитай даа.
Тэрэ тоодо Захаамин аймагай Санага нютагһаа гарбалтай дайнай, ара талын ветеран, 84 наһатай Санжайжаб Дамдинович Банзаракцаев ороно.
Өөһэдөө иигэжэ бэшэхэ зомнай үсөөрөө гэхэ гү, али үгы шахуу.
Мүнөө үеын залуушуул, ургажа ябаһан эдиршүүл “Эсэгын дайнай үеын үхибүүд” – иимэ зон ХХ зуун жэлдэ байһан юм гэжэ ХХI зуун жэлдэ мэдэжэ байха ёһотой гээд, автор тэмдэглэнэ.
Үнэн сэдьхэлһээ, байдалай хүндые байһан соонь зураглаһан Санжайжаб Дамдиновичтаа баярые хүргэел даа, бэрхэтэй сагай халуун шулуу долёожо үзөөгүй зоной зүгһөө.
Ага тойрогой ирагуу найрагша Цындема Бабуева монгол туургата уран зохёолшодтой харилсаа байгуулжа, шүлэгүүдыень буряадшалдаг юм.
Энэ удаа тэрэ Монголой Үндэһэтэнэй сүлөөтэ зохёолшодой эблэлэй болон Казах зохёолшодой эблэлэй гэшүүн Хамайн Жукелэй шүлэгүүдые оршуулһанаа дурадхаба.
Эпическэ үндэһэтэй, философско маягтай шүлэгүүд.
Буряадай арадай уран зурааша Цырен-Намжил Очирович Очировай 100 жэлэй ойдо зорюулһан тэмдэглэл, буряад хээтэ зурагуудынь энэ дугаарыемнай үзэсхэлэн шэмэгтэй, хоморой шэнжэтэй болгоһониинь дамжаггүй.
Автор: Галина БАЗАРЖАПОВА-ДАШЕЕВАБуряад Улас"Байгал" сэтгүүл  В концерте по заявкам зрителей «Дуун захяа» прозвучали известные бурятские песни в исполнении артистов театра «Байкал» и эстрады.
«Дуун захяа» – это новый проект, пришедший на замену «Баян талын аялга».
Как и прежде, зрители заказывают музыкальные приветы, однако теперь география значительно расширилась.
Премьерный концерт собрал на одной сцене солистов театра и эстрады.
Бадма-Ханда Аюшеева, Дондок-Сэрэн, Жаргал Жалсанов, Сэдэб Банчикова, Цыпилма Аюшеева, Болот и Сэсэгма Сандиповы, Чингис Раднаев, Билигма Ринчинова и другие поздравили зрителей.
«От души благодарим за душевный концерт!
Проект отличный, золотые голоса артистов трепетали душу до слез», «Вдали от дома видеть и слышать свои родные мелодии как бальзам на сердце! », «Очень приятно было видеть людей, которых поздравляли дети с разных городов и стран, так тепло и душевно вспоминали своих друзей земляки!
Спасибо театру «Байкал! » – комментировали зрители.
Концерт уже посмотрели около 17 тысяч зрителей.
Театр "Байкал"«Дуун захяа»концерт   фото: Александр Махачкеев Урочище Студеное Когда Григорий Михайлович был маленьким и учился в школе, иногда он сбегал с уроков к деду на чабанскую стоянку.
В урочище, под красивым названием - Студеная.
Здесь в степи и поле, среди домашних животных, на речке, он провёл самые счастливые детские годы.
Аромат парного молока, запах жаренных на сале свежих грибов, вид льющейся из сепаратора струйки сметаны навсегда остались в памяти.
Сколько помнит себя, помогал деду и отцу пасти скот, заготавливать им корма, а для дома дрова.
Впрочем, он никогда и не отрывался надолго и далеко от этих идиллических картинок сельской жизни.
Разве что, когда учился в институте?
Но и тогда родной дом всегда был под боком, в часе езды от города.
А когда входишь в его главный офис – обычный бревенчатый дом на производственной базе фермы, в глаза сразу бросаются старинные (50-х – 60-х годов) круглый стол и деревянный посудный шкаф – буфет.
Они не гармонируют с другой офисной мебелью, но для Григория Михайловича представляют непреходящую ценность.
Это самая дорогая сердцу память о детстве, о дедушке и бабушке.
Фотографии родителей и бабушки висят в его кабинете.
Напротив его директорского стола.
Здесь же висят икона и большой крест.
На избранном путиТо, что теперь возглавляемое им предприятие является племенным репродуктором в животноводстве, семеноводческим хозяйством в растениеводстве и в целом лидером республики по производству мяса и зерна, следствие того самого выбора.
В сельском хозяйстве всё же случайных людей не бывает, уж слишком трудная и непредсказуемая это стезя.
Было время, когда вся экономика после развала СССР рухнула, колхозы тоже стали разваливаться, наступило безденежье и безработица.
А семью нужно было кормить, нужно было работать.
Тогда Мясниковы стали увеличивать поголовье домашнего скота на собственном подворье, а держали его всегда.
Как в деревне было выжить даже в лучшие колхозные годы без личного подсобного хозяйства?
А чтобы содержать постоянно растущее стадо, нужна была отдельно стоящая ферма.
Ею и стала дедовская стоянка в урочище Студёном.
Там соорудили воловник, организовали пасеку, со временем трактор купили и собрали старенький комбайн.
Своя фермаАгония колхоза тянулась долго и фактически он распался в 2005 году.
Тогда же Григорий Михайлович зарегистрировал ИП «Мясников».
В хозяйстве было 20 семей пчел и 10 голов крупного рогатого скота.
И тогда же начали интенсивно приобретать молодняк.
Ещё и односельчане отдавали домашний скот на летнюю пастьбу.
Хозяйство росло и крепло, своих рук стало не хватать, появились наёмные работники.
Как сейчас вспоминает фермер, определённого бизнес-плана у него не было.
Всё шло естественным, эволюционным путём, от малого к большому.
Без зигзагов, без метаний, без радикальных проб и ошибок.
Видя стабильность фермы, к нему стали проситься на работу.
И в 2012 году его небольшое хозяйство преобразовалось в ООО «Куйтунское».
А спустя два года предприятие получило статус племенного репродуктора и семеноводческого хозяйства.
Всего на предприятии сегодня трудится 25 человек.
Работники имеют свою форменную одежду – куртки, футболки, кепки с эмблемой (в красном круге сверху - ООО «Куйтунское», ниже, в центре - силуэт быка черным).
Одежда выдаётся по сезону: на зиму, лето и весну-осень.
При поддержке государстваЗа последние годы куйтунцы хорошо перевооружились.
Благодаря государственной поддержке у предприятия появился полностью обновленный технический парк.
Получив компенсацию на покупку техники (50 %), сразу закупили большие трактора.
Сегодня в хозяйстве 5 тракторов «Кировец» и пять комбайнов.
Каждый год получают компенсации на племенной скот, на содержание маточного поголовья.
Построен миникомбикормовый завод со складами стоимостью 5 млн рублей.
Сейчас на ферме более 700 голов крупного рогатого породистого скота, выращивается 2300 гектаров зерновых и 700 гектаров кормовых культур.
Тысяча гектаров под парами.
Всего в обработке более 4 000 гектаров земли.
Здесь и пшеница, и овёс, и ячмень, горох, и новая для хозяйства культура – тритикале (гибрид ржи с пшеницей).
По словам Григория Мясникова, урожайность ее очень хорошая: в среднем, более 29 центнеров с гектара.
Отметим, семена, которые выращивают в ООО «Куйтунское», идут на продажу, в том числе и в Забайкальский край.
Племенной репродукторНа предприятии также разводят коров казахской белоголовой породы, при этом скот откармливают кормами только собственного производства.
Эта порода хорошо зарекомендовала себя в Бурятии, отличается высокой продуктивностью.
За полтора года вес чистого мяса достигает 180 – 250 килограммов.
Среднесуточный привес достигает летом до 1800 гр. И это еще не предел, потому что сено и кормовые культуры коровы едят вдоволь.
Бычкам на откорме дают ещё до 8 кг комбикорма ежедневно.
Мясо получается нежным и вкусным благодаря тому, что животные круглогодично содержатся на стойловом кормлении.
Запас свежих кормов есть в хозяйстве на круглый год.
Молодняк стоит в стойле и даже летом не пасется.
При заготовке кормов одной из первых в районе кампанию начинает именно ООО «Куйтунское».
В хозяйстве используют прогрессивные технологии, при которых траву скашивают косилками, затем грабельная машина формирует валки.
Валки подбираются и одновременно прессуются в форме рулонов пресс-подборщиками.
Прессованное сено транспортируется, а затем упаковывается в пленку – фактически сено консервируется.
Её влажность составляет 60%.
Практически свежая трава.
- Сенаж в упаковке хорош тем, что сохраняются все витамины, - рассказал Григорий Михайлович, показывая аккуратные вакуумные упаковки.
Закладываем большое количество кормов.
За день производим почти 100 рулонов сенажной упаковки.
Для поголовья скота на откорме этого вполне хватает.
Скот вакцинирован.
Теперь не случайно детище Мясникова имеет звание «Лучшая сельскохозяйственная организация» Республики Бурятия по итогам 2019 года.
То есть, ООО «Куйтунское» является передовым хозяйством как в растениеводстве, так и в животноводстве.
Научный подход В гостях у куйтунцев был зампред правительства РБ Галсан Дареев.
По его словам, лидирующие позиции хозяйству Мясникова удается сохранять благодаря организации производства на научной основе.
Руководство предприятия тесно сотрудничает с БГСХА и Россельхозцентром, представители которых часто выезжают в хозяйство и внедряют современные технологии как в растениеводстве, так и в животноводстве.
Галсан Дареев рекомендовал другим сельхозтоваропроизводителям брать с них пример.
Чтобы они своими глазами смогли убедиться, что именно научный подход дает высокие результаты в сельском хозяйстве.
Какие же дальнейшие цели у фермера?
В плане экономическом - это дальнейший рост продуктивности производства и снижение себестоимости продукции, - говорит Григорий Мясников.
- А в личном плане…?
Жить на родной земле, баловать внуков и радоваться жизни!
Автор: Александр МАХАЧКЕЕВФото: Александр Махачкеев - Буряад хэлэ хүгжөөхэ, ёһо заншалаа ерээдүйдэ дамжуулха талаар ажал манай сэсэрлигтэ түхэреэн жэлэй хугасаада ябуулагдажа байдаг.
Буряад хэлэнэй оршон байдал тогтоохо талаар монолингвальна түсэл бэелүүлгэдэ 4 бүлэгэй 120 үхибүүд хабаадуулагдана.
Тиимэһээ Сагаан һарын һайндэрнүүдэй хэмжээ ябуулганууд заал һаа эмхидхэгдэдэг.
Тэдээндэ бүхы сэсэрлигэй үхибүүд оролсоно, яслиин тон багашуулшье хабаадана, - гэжэ “Журавлёнок” сэсэрлигэй ахамад хүмүүжүүлэгшэ Саяна Вампилова мэдүүлнэ.
Һайнаар, үрэ дүнтэйгөөр түсэл ябуулхын тулада сэсэрлигэй багшанар, хүмүүжүүлэгшэд өөрынгөө хүсөөр буряад угсаатанай һэеы гэр бэлдээ.
Сагаалганай үедэ уран гартанай урилдаан болоһон байна.
Элдэб арга хэрэглэжэ, үхибүүднай түрэлхидэйнгээ хүсөөр гоё һайхан нааданхайнуудые бүтээгээ.
Эдэ бүгэдэ һэеы гэр шэмэглэхэ гээд һанагдана.
Хүмүүжүүлэгшэ Наталья Дашеевна Батуева үхибүүдтэй ходо шагай наададаг заншалтай, һургажа байдаг.
Шагай нааданай урилдаан эндэ заншалта болонхой.
Мүнөө жэлэй Сагаалганай үедэ шагай нааданда аяар 9 бүлэгэй үхибүүд хабаадалсаа.
Хотын сэсэрлигүүдэй үхибүүдэй дунда энэ сэсэрлигэй багашуул түрүүшүүлэй тоодо ябалсана.
Өөрөөшье хүмүүжүүлэгшэ шагай нааданда ехэ дүй дүршэлтэй юм.
Железнодорожно районой сэсэрлигүүдэй хүдэлмэрилэгшэдэй дунда 1-дэхи һуури эзэлээ.
Бүхы Улаан-Үдын тэмсээндэ һаяхана шангай 2-дохи һуурида гараа.
- Улаан-Үдэ хотодо “Хонгёо хонхонууд” гэһэн үхибүүдэй дунда урилдаае манай сэсэрлиг эмхидхэдэг.
Мүнөө жэлдэ урилдаамнай 7-дохиёо үнгэрөө.
Һүүлэй хэдэн жэлдэ олон хүнүүдые суглуулангүй, видео-буулгабаринуудые хүлеэн абаад, түрүүшүүлые элирүүлнэбди.
Манай шүүгшэд Буряадай багшанарай колледжын мэргэжэлтэд болоно.
20 гаран үхибүүд урилдаандамнай хабаадахаяа мэдүүлгэ оруулаа.
Уг залгамжалгын ёһо гурим онсо һуури эзэлнэ.
Дуунуудые үхибүүд эжы абанартайгаа, хүгшэн эжынэртэеэ дуулаха байгаа, - гэжэ Саяна Вампилова һонирхолтой урилдаантай танилсуулна.
«Журавлёнок» сэсэрлигэйхид эдэбхитэйгээр хотын бүхы хэмжээ ябуулгануудта хабаадалсана.
Жэшээлбэл, “Онтохоной ороноор аяншалга” гэһэн зүжэгүүдэй урилдаанда “Колобок-Монсуудай” гэһэн зүжэг дурадхаа.
Буряад хэлэнэй багша Дэжэд Владимировна Матвеева өөрөө ород арадай “Колобок” онтохо оршуулжа, зүжэг найруулан табяа.
Монсуудайн гол роль наадаһан Таисия Княжева “Эрхим зүжэгшэн” гэһэн хүндэтэ нэрэ зэргэдэ хүртэһэн байна.
Иигэжэ бага халааниие сэсэрлигтэ ябаха сагһаань түрэл хэлэндэ, ёһо заншалда һургажа байхадань баярламаар.
Автор: Борис БАЛДАНОВхүүгэдэй сэсэрлиг   фото: Буряад Уласай хүдөө ажахын яаман Энэнь нёдондойхитой сасуулхада, 2 % дээшэ юм.
Хони ямаадайшье тоо 4,7 % дээшэлжэ, 343 000 толгой бүридүүлээ.
Гадна улас доторнай бүхыдөө 144 900 толгой гахай тэжээгдэнэ.
Энэ тоонь мүн лэ нёдондоной баримтануудһаа дээшэ юм.
Гэхэ зуура гэрэй шубуудай тоо 11,6 % доошолоо.
Энэнь шубуу үсхэбэрилгын эмхидэ эрхилэгдэжэ байһан технологиин хубилалтануудтай холбоотой.
Жэлэй дүүрэтэр шубуудай тоо нёдондоной баримтануудта хүргэгдэхэ юм ха.
Мүнөө дээрээ Буряад орондо 522 300 гэрэй шубуун тоологдоно.
Эбэртэ бодо малай ехэнхи хуби, тодорхойлходо, 69 %, үмсын хамһабариин ажахынуудта бүридхэгдэнэ.
Харин гахайнуудай 78 % гү, али 113 700 толгой тусхай шэглэлэй томо ажахынуудта тэжээгдэнэ.
Хонидой 47 % фермернүүдэй ба хубиин олзын хэрэг эрхилэгшэдэй ажахынуудта бүридхэгдэнэ.
Тиигэжэ хони үсхэбэрилгын һалбарида Зэдын (52 600 толгой), Сэлэнгын (52 500 толгой), Бэшүүрэй (42 300 толгой) аймагууд улас дотороо түрүү зэргэдэ ябана.
Гүрэнэй талаһаа тодорхой дэмжэлгын үзүүлэгдэһэнэй дүнгөөр малай тоо толгой дээшэлнэ гэжэ Буряадай хүдөө ажахын яаман тэмдэглэнэ.
Фото: Буряад Уласай хүдөө ажахын яаман   Дмитрий Васильевич Зурбанов 1913 ондо Эрхүү можын Алайр аймагай Алайр һууринда түрэһэн юм.
1941 ондо сэрэгтэ татагдаа.
Черемховскын сэрэгэй комиссариадай дансануудай ёһоор, АлмаАта хотодо бүрилдүүлэгдэһэн 39-дэхи стрелково бригадын бүридэлдэ дайлалдаа.
Москвагай харюугай добтолгодо хабаадаһан.
Урда фронтын агаарһаа хамгаалалтын 7-дохи корпусой химическэ хамгаалгын 39-дэхи амяараа батальондо, 3-дахи Украинска фронтын 83-дахи стрелково полкдо Эхэ ороноо хамгаалаа.
1945 оной намар сэрэгһээ табигдаа.
Евгения Васильевна Хинданова (Зурбанова) баһа Алайрай.
1942 оной декабрь һарада Эрхүү можын Голуметскэ аймагай сэрэгэй комиссариадһаа һайн дураараа сэрэгэй албанда мордоһон юм.
Агаар адаглалгын, дуулгалгын болон хэлхеэ холбооной сэрэгүүдтэ (ВНОС) 55- дахи сэрэгэй частьда, Агаарһаа хамгаалалтын Үбэр Байгалай бүһэлүүрэй 3-дахи бригадын 55-дахи батальондо алба гараа.
Дайнай һүүлээр дээдэ партийна Һургуули дүүргэһэн.
Гвардиин рядовой Дамбижалсан Гэдэнович ДамдиновЖамбал Цыренович Дармаев 1915 ондо МухарШэбэр аймагай Сухын Булаг газарта малшанай гэр бүлэдэ түрэһэн.
1937 ондо сэрэгэй албанда татагдаад, ахамад сержантын зэргэдэ алба хаагаа.
1939 оной эхиндэ Япон гүрэнэй Монгол орондо добтолхо һэдэлгэ гаргахадань, Халхын голой байлдаануудта хабаадаһан.
“Шэн зоригой түлөө» медаляар болон Эсэгын дайнай II шатын орденоор шагнагдаа юм.
1945 ондо Улаан-Үдэдэ эмшэлэлгын 4500 һуури, 1345 хүдэлмэрилэгшэд тоологдодог һэн.
Сэрэгшэдые аргалха хэрэгтэ дээдэ гарай мэргэжэлтэд, тэрэ тоодо эмшэлэлгын эрдэмэй кандидат Э. Р. Раднаев хабаадуулагдажа, эвакогоспиталиин ахамад эмшэнхирургаар томилогдоһон.
Гадна дайнай урда жэлнүүдтэ Эрхүү можын больницын ахамад эмшэн байһан В. Н. Ильков, бэлигтэй эмшэд Б. Б. Батуев, Н. П. Бец, В. К. Белоусов, Е. М. Никифорова, М. И. Звонарев, В. Л. Казаринов болон бусад хүдэлөө.
Сэрэгэй эмшэд нилээд ехэ ажал хэһэн, богонихон болзор соо дайнай үеын эмшэлэлгын бэрхэшээлнүүдые гаталжа шадаа.
Зандра Дашипилович Бадмаев - Мухар-Шэбэр аймагай Суулга һууринай һүүлшын ветеран, нёдондо наһа дүүрээ.
Зандра Дашипилович 1927 ондо түрэһэн, 1945 оной майн 8-да сэрэгтэ татагдаад, 408-дахи артиллерийскэ дивизиондо телефонистаар алба хээ.
1946 ондо 43769-дэхи сэрэгэй частьда радиотелеграфистаар эльгээгдээ, Японтой дайнда хабаадаһан, “Япониие илаһанай түлөө” медаляар шагнагдаһан.
Вадим Михайлович Южаков (1926-1993) Зүүн фронтдо дайлалдаа.
Эсэгын дайнай II шатын орденоор, «Шэн зоригой түлөө”, “Япониие илаһанай түлөө” медальнуудаар шагнагдаһан.
2-дохи һургуулиин багша Е. А. Танская медсестрануудтай.
1943 онАвтор: Аркадий БАТОМУНКУЕВАЙ түсэлҮнгэрһэн сагай гэрэл зурагууд  1981 оной апрель һарада “Буряад үнэн” газетэдээ соёлой болон һуралсалай таһагта хүдэлхэеэ ерэхэдэмни, таһагые даагша, ялас гэмэ хурса бэлиг талаантай һурган хүмүүжүүлэгшэ, суута поэт, журналист Цырендулма Цыреновна Дондогой, бэрхэ редактор Ревомир Баярович Гармаев нилээд дэмжээ, баян дүршэлтэеэ хубаалдаа һэн.
Материалаа тоншуулхаяа машинисткэнүүдтэ ороходомни, нюдэндөө томо шэлтэй, оршуулха гэжэ статья дээрэ тонгойнхой наһажаал үбгэн журналист тордиһо торолтогүй түргэнөөр оршуулга хэжэ байгаа бэлэй.
Тиихэдэнь ехэл гайхаа гэлыгээ һэмби, юуб гэхэдэ, дүршэл ехэтэй машинистка Надежда Михайловна Баторова харангүй шахуу, түргэ түргэнөөр оршуулһыень тас-няс тоншожо һуугаа бшуу.
Хэбэд номхон Хэжэнгэ нютагаархидбди гэжэ ахатан журналист мэдэхэдээ, “Битнай пенсидэ 10 жэлэй саана 1971 ондо гараашье һаа, үшөөл хүдэлһэн зандааб даа, зарим ойлгогдохогүй ород үгэнүүдэй байбалнь, намһаа асуужа байгаарай”, - гэжэ найдуулба.
Харин Цырендулма Цыреновна багшамни журналистын хүнгэн бэшэ эхин харгыемни заан һургахадаа, тусхай оршуулгын блокнот соо шэнэ ород үгэнүүдые оршуулгатайнь бэшээд байхыемни, хадуужа абахыемни захиһан юм.
Түрэл нютагаа, “Буряад үнэнөө” суурхуулһан угай бэлигтэй ветеран-журналистымнай 100 жэлэй ойдо мэдээжэ журналист, Буряад Республикын, Россиин Федерациин соёлой габьяата хүдэлмэрилэгшэ Бата-Мүнхэ Жигжитович Жигжитов 2011 оной майн 12-ой “Үнэнэй” бүхэли хуудаһан соо хоёр зурагуудтайгаар, ехэ тодорхойгоор бэшэһэн байдаг.
Хэжэнгэһээ гарбалтай наһанайнь найдамтай нүхэр, “бэрхэш даа, эсэгэеэ асаржа үргөөш – энэ ехэ буян” гэжэ намайе магтадаг, үргэдэг Бальжима Бадмаевнагай (бидэ Бальжима абгай гэлдэдэгбди) зүбшөөлөөр тэрэ хуудаһанһаа хуряангыгаар үгэнэбди.
Тиихэдэ МВД-гэй ветеран Александр Раднажапович хүбүүнтэйнь, аша басаган Ларисатайнь Улаан-Үдын Ранжуровай үйлсын гэртэнь ошожо, хэһэн хөөрэлдөөгөө, мүн “Үнэнэйнгөө” ветерануудай хубаалдаһан һанамжануудые эндэ толилнобди.
Б-М. Ж. Жигжитовэй “Редактор, оршуулагша, һурган хүмүүжүүлэгшэ” гэһэн статьяһаань томошог хэһэгынь Р. Б. Бимбаевай баян дүршэлые гэршэлнэ гээшэ:“.
Раднажаб хүбүүхэн шарайд угай малшан, урданай түмэр замай хүдэлмэришэн Бадмын Бимбын бүлэдэ 1911 оной майн 15-да түмэр сагаагшан гахай жэлдэ Хэжэнгын аймагай Сулхара нютагта түрэһэн байгаа.
Тэрэ гэһэнһээ хойшо тэбхэр 100 жэл үнгэршэлэй.
Тэрэ урда жэлдэнь хүршэ Бэлшэр нютагта нээгдэһэн Сагаан-Нуурай эхин һургуулида һурахаяа 1922 ондо ороо һэн.
Тиин 1925 ондо һургуулияа дүүргээд, нютагайнгаа долоон жэлэй һургуулиин багшанарай туһаламжаар хэдэн жэл соо эрдэм мэдэсэеэ дээшэлүүлһэнэй удаа Хориин дунда һургуулида һурахаяа ороо бэлэй.
Һүүлээрнь Раднажаб Бимбаев Дээдэ коммунис хүдөө ажахын һургуулида (ВКСХШ) һураһан юм.
Хожомынь Буряадай багшанарай институт дүүргээ һэн.
Арбан долоо наһатайдаа тэрэ ажалайнгаа намтар эхилжэ, нютагтаа Улаан булангые даагшаар хүдэлжэ захалба.
Дээдэ-Хэжэнгын багша Хоца Намсараевай «Дамби жоодшо», «Харанхы мунхаг байдал», «Хубисхал» гэхэ мэтэ зохёолнуудаар сценкэнүүдые табижа, шэнэ байдалда һаад ушаруулжа байһан үзэгдэлнүүдые хатуу шангаар шүүмжэлдэг бэлэй.
1929 ондо Р. Бимбаев Хэжэнгын урьһаламжын нүхэсэлэй правлениин гэшүүнээр һунгагдаа һэн.
Тэрээндэ Худанай-Чисаанын бүлэг нютагууд даалгагдаба.
Хойто жэлдэнь Хориин райОНО үзэг бэшэггүйдэлгые усадхалгын бүлгэмэй эдэбхитэн байһан залуу хүбүүе Дээдэ-Үдэ хото һарын курсада эльгээгээ һэн.
1932 ондо Раднажаб Бадмаевич аймагайнгаа политическэ гэгээрэлэй инспекторээр табигдаа бэлэй.
1936 оной үбэл Раднажаб Бадмаевич Хориин аймаг эльгээгдэжэ, ВЛКСМ-эй райкомой нэгэдэхи секретаряар һунгагдаад, 1937 оной намар болотор хүдэлһэн юм.
Тиихэтэеэ хамта тэрэ ВКП(б)-гэй райкомой бюрогой гэшүүн, штатнабэшэ секретарь байгаа.
Тэрэл жэлэй сентябрь һарада ВКП(б)- гэй Хориин райкомой нэгэдэхи секретаряар һунгагдаа бэлэй.
Энэл оной декабрь һарада залуу хүбүүнэй ажабайдалда ехэ хубилалта боложо, Раднажаб Бадмаевич Бимбаев “Бурят-Монголой үнэн” газетын харюусалгата редактораар баталагдаа һэн.
Саашадаа тэрэ бүхы ами бэеэ, хуби заяагаа журналистикатай холбоһон юм.
- 1928 онһоо эдэбхитэй хүдөө бэшэгшэ гэжэ тоологдожо, редакцитай холбоо барисаатай ябааб.
Юу хэһэнэймни, ямар ажал ябуулһанаймни түлөө намайе республиканска газетын харюусалгата редактораар томилжо табиһыень мүнөөшье хүрэтэр ойлгогшогүйб даа, - гэжэ Раднажаб Бадмаевич 70 наһанайнгаа ойн баяр дээрэ хэлээгшэ һэн.
Теэд түбшэн даруу хүн лэ өөрынгөө ажал ябуулгые, хэһэн хэрэгые иимэ юрынхеэр сэгнэдэг гээшэл ха.
Редакцида хүдэлһэн түрүүшын жэлнүүдынь тон орёо, хүндэ хүшэр байба.
1936-1937 онуудта дүй дүршэлтэй журналистнуудай олонхинь хардалга гүрдэлгэдэ, хашалта харшалалтада, хамалган хаалганда ороһон байгаа.
Партиин областной комитедэй шиидхэбэреэр редакцида эльгээгдэһэн уран зохёолшо, журналист Х. Н. Намсараев залуушуулай мэргэжэл шадабаряа дээшэлүүлхэдэнь ехэ туһаламжа, дэмжэлгэ үзүүлдэг байгаа.
1941 оной майн һүүл багта партиин обком Р. Б. Бимбаевые БМАССР-эй Министрнүүдэй Соведэй дэргэдэхи Буряад-Монголой гүрэнэй номой хэблэлэй марксистско-ленинскэ литературын таһагые даагшаар эльгээгээ һэн.
Эсэгэ ороноо хамгаалгын Агууехэ дайнай эхилхэдэ, марксистско-ленинскэ зохёолнуудые хэблүүлэн гаргуулха хэрэг таһалдуулагдаа һэн.
Энэл жэлэй август һарада тэрэ “Бурят-Монголой үнэн” газетэдэ һөөргөө эльгээгдэжэ, дайнай ара талада шэн габьяатайгаар ажаллагшадай хэрэгые дары түргэн харуулха бүлэгэй бүридэлдэ оруулагдаа бэлэй.
1942 оной зун тэрэ Улаан Армиин албанда татагдажа, Забайкалиин сэрэгэй округой Политическэ хүтэлбэреэр ПУРККА-гай Главкомой дүрбэн һарын Дээдэ курсада эльгээгдээ һэн.
Курсаяа дүүргэхэдэнь, Монголдо байрладаг 17-дохи армиин Политуправленидэ алба хэхээр эльгээгээ бэлэй.
Эндэ жэл соо алба хээ.
1943 оной октябрь һарада армиин болон округой врачебнэ комиссиин шиидхэбэреэр, ЗабВО-гой Сэрэгэй Соведэй захиралтаар Р. Б. Бимбаев албанһаа табигдаһан юм.
1943 оной октябрьһаа тэрэ Бурят-Монголой номой хэблэлэй ахамад редактораар, директорээр хүдэлбэ.
Тиин 1947 ондо хүндөөр үбшэлжэ, номой хэблэлдэ ажалһаа сүлөөлэгдөө һэн.
Эрхүүгэй бэрхэ врачнууд-профессорнүүд Щипачев, Ходос, Михайлов болон бусад тэрэниие аргалжа, хүл дээрэнь табиһан байгаа.
1948 ондо Раднажаб Бадмаевич дахинаа “Үнэн” газетэдээ бусажа, редакциин оршуулгын, агитациин болон пропагандын таһагуудые даагшаар, харюусалгата секретаряар хүдэлбэ.
Марксистско-ленинскэ литература оршуулагшадай бүлэг партиин обкомой пропагандын таһагай дэргэдэ 1952 ондо байгуулагдаа һэн.
Раднажаб Бадмаевич Бимбаев, Шираб Бодиевич Чимитдоржиев, Цыдендаша Бадмаевич Будаев гурбан бүлэгэй инструктор-оршуулагшадаар томилогдожо, тэдэ 1956 он болотор гэхэ гү, али бүлэгэй болюулагдатар хүдэлөө бэлэй.
1956 онһоо 1967 он болотор гэхэ гү, али нэгэдүүлэгдэһэн “Правда Бурятии” ба “Буряад үнэн” газетэнүүдэй амяарлагдатар Р. Б. Бимбаев “Буряад үнэнэй” харюусалгата секретаряар, 1971 он болотор тус газетын редакторай орлогшоор хүдэлһэн юм.
Наһанайнгаа амаралтада гарабашье, Раднажаб Бадмаевич РСФСР-эй тусхайта пенсионер байһан дээрэһээ үшөө 11 жэл соо, 1982 он болотор, редакцидаа оршуулагшаар хүдэлөө һэн.
Р. Б. Бимбаев 1957 онһоо СССР-эй Журналистнуудай холбооной гэшүүн байһан юм.
Үнэн шударгыгаар ажаллаһанайнгаа түлөө тэрэ “Буряадай АССР-эй соёлой габьяата хүдэлмэрилэгшэ” гэһэн үндэр нэрэ зэргэдэ хүртөө һэн.
Тэрэ 1971 онһоо РСФСР-эй тусхайта пенсионер байгаа.
Раднажаб Бадмаевич Бимбаев олон тоото медальнуудаар, Буряадай АССР-эй Верховно Соведэй Президиумэй, КПСС-эй Буряадай обкомой, республикын Министрнүүдэй Соведэй, СССР-эй Журналистнуудай холбооной Хүндэлэлэй грамотануудаар шагнагданхай.
* * *Раднажаб Бадмаевич болон Дарибал Цыбжитовна Бимбаевтан 1929 ондо гэр бүлэ боложо, 3 хүбүү, 1 басага үндылгэжэ, гарыень ганзагада, хүлыень дүрөөдэ хүргэһэн юм.
Хүн үхибүүдээрээ жаргалтай гэжэ хэлсэдэг гээшэ.
Ехэ хүбүүн Лермонтнь “Электромашина” заводто мастераар, Владимир хэлхеэ холбоондо технигээр, Александр дотоодын хэрэгүүдэй албанда майор зиндаатайгаар хүдэлһэн юм.
Светлана Раднаевна басаганиинь Буряадай багшанарай институдта шэн габьяатайгаар ажаллаһан алдартай.
Бэлигма ОРБОДОЕВА хэблэлдэ бэлдэбэ(Үргэлжэлэлынь хожом гараха).
Буряад Улас  фото: авторай гэрэл зураг Хүршэ Хитад гүрэн һая болотор хаалтатай байһанаа, эдэ үдэрнүүдтэ нээгдэбэ.
Хитадһаа бууһан түрүүшын бүлэг айлшад Буряад орон хүрэжэ, Байгал далайда амархадаа, өөрынгөө һанамжануудаар хубаалдабад.
-Би Гуаньжоу хотоһоо уг гарбалтайб.
Эгээл энэ хирэдэ Байгал далай ерэжэ амархада, һонин байна.
Байгалай хүхэ номин мүльһэ хараад  дурлааб, - гэжэ Ли Юньсан хэлэнэ.
Тэрээнтэй суг амаржа ябаһан нүхэдынь Байгал далайн гоё һайханһаа һаргаба.
- Ойхон арал дээрэ анхандаа жорлонгууд үгы һэн.
Мүнөө энэ талаар ажал хэгдэжэ эхилээшье һаа, һанаһанда хүрэнэгүй.
Тэрэнэй хажуугаар Интернет муугаар хүдэлнэ.
Гоёор буулгажа абаһан зурагуудаараа тэрэ дороо нүхэдтэйгөө хубаалдаха дуран хүрэнэ ха юм, - гэжэ Тань Цзилин һанамжаараа хубаалдана.
Хүршэ гүрэнэй айлшадта загаһанай шүлэн ехэтэ һайшаагдаа.
Гэбэшье хитад эдеэ бэлдэдэг һаань, үшөө һайн байха һэн гэлсэнэ.
Худалдаа наймаа хэхэдэнь, банкын карта хэрэглэхэ арга байбагүй.
Хитадай эрхэтэд мүнгэ хармаангалжа ябахаяа болиһоор үнинэй.
Эдэ бүгэдэ һанамжануудыень хадуун абажа, аяншалгын һалбарида хүдэлдэг мэргэжэлтэд ажал ябуулха бэзэ.
Автор: Булат БАДМАЕВФото: авторай гэрэл зурагаяншалга  Хүдөө ажахы алба татабариин түлөө бэшэ Буряад ороной хүдөө ажахын хүгжэлтые һаяын жэлнүүдтэ манай Засагай газар ямараар харанаб гэжэ хөөрэхынгөө урда тээ гол ёһыень тайлбарилжа үгэһүү, энэ олондо гайхалтайшье байжа болохо.
Республикын хүдөө ажахые һан жасада ехэ алба татабари түлэгшэ гэжэ Буряадай Засагай газар юрэдөө хараадаа абанагүй.
Юундэб гэхэдэ, орондомнай хүдөө ажахын ниитэ нэгэ алба татабари өөдэтэй бэшэ.
Хүдөө ажахыгаар гүрэн ехэ олзо олодоггүй.
Тоо баримтануудаар гэршэлһүү.
Буряад орон хүдөө ажахыда жэл бүхэндэ федеральна болон республиканска һан жасануудһаа 840 сая шахуу түхэриг һомолно.
Энэ мүнгэн туһаламжа болон гүрэнэй бэшэшье дэмжэлгэ болоно.
Тиигээд энэ һалбариһаа алба татабари 100-гаад лэ сая түхэриг жэлдээ абанабди.
Эдеэ хоол болбосоруулгын «Бурятмяспром» гэхэ мэтэ үйлэдбэринүүдэй алба татабаригүйгөөр тоолообди.
Эндэһээ асуудал – алба татабариин орохогүй болбол гүрэн хүдөө ажахыгаар ондоо ямар зорилгонуудые туйлаха гэнэ гээшэб?
Буряад орондо хүдөө ажахын хүгжэлтэ нэн түрүүн хоёр шэглэлээр хараалагдана.
Нэгэдэхеэр, энэ һуурин тосхонуудта гэр бүлэнүүдэй олзо оршые ехэдүүлмээр ажал ехэ болголго.
Тиигэжэ Буряад ороной хүдөө нютагуудта заншалта ажабайдалаа сахиха ажалша хүн зониие нютагтань үлөөхэ.
Хүнүүд хүдөөһөө хото руу зүблэлтэ засагайшье үедэ, мүнөөшье нүүжэл байдаг гэжэ бидэ үнэхөөр харанабди, мүн лэ ерээдүйдэшье иимэл байхал даа.
Теэд тиигэнэ гээд лэ, гүрэн хүдөөгэй хүн зониие миин лэ орхижорхихогүй.
Гүрэн туһалха, туһалжал байха.
Тиихэһээ гадна, залуушуул хотоһоо гэдэргээ тосхондоо бусажа, өөрын хэрэг эрхилнэ гэһэн жэшээнүүд бии.
Хоёрдохи һалбари – энэ Буряад ороной эдеэ хоолой талаар аюулгүй байдал.
Үйлэдбэрилэгдэдэг хэдэн хүнэһэ хоолоор бидэ республикадаа хүдөө ажахын ехэ-ехэ ажахынуудһаа болон болбосоруулгын үйлэдбэринүүдһээ дулдыданабди.
Тиихэлээрээ Буряад ороной ажаһуугшадые өөһэдынь газар уһанда байлгаха, хүдөө ажахын олзын хэрэг эрхилэлгые ашагтай болгохо, тэрэ тоодо гүрэнэй дэмжэлгээр болон мүн баһа хизаараа эдеэ хоолоор дүүрэн хангаха гэһэн гол зорилгонууд болоно.
Үмсын ажахынуудай ажалые хүндэлэлгэ Бидэ тон һайнаар ойлгонобди – хүдөө ажахын үйлэдбэриин бүхыдөө болбосоруулһан эдеэ хоолой зүйлнүүдэй 50-һаа үлүү хубинь үмсын ажахынуудта (ЛПХ-да) болбосоруулагдана.
Энэ мяхан, хартаабха, газарай бэшэшье эдеэнүүд.
Энэ баримтануудай хажуугаар яашье гарахагүй олон шалтагаанууд байна.
Нэгэдэхеэр, ажаһуугшад өөһэдөө өөһэдыгөө түрүү хэрэглэмжын эдеэ хоолоор хангана.
Хоёрдохёор, Буряад орондо арбаад мянган гэр бүлэнүүд унаһан малгайгаа абангүй үмсынгөө ажал хэжэ, өөһэдыгөөшье, түрэл гаралнуудаашье хангана, тиигээд үшөө үлүү гараһанаа худалдана.
Тиихэдээ энэмнай олониитэдэ аша туһатай ямаршье ажалтай адли хүндэтэй ажал болоно.
Гурбадахяар, үмсынгөө ажахыда хүдэлһэн хүнүүд түрэл газартаа, уг удхадаа дүтэ, Буряад орондо хэзээ заяанһаа байһан хүдөөгэйнгөө дадал ажабайдалаараа ажаһууна.
Манай уялга - тэрэниие сахин дэмжэлгэ.
Жэшээлхэдэ, үмсын ажахынууд хубиин ажалтайбди гэжэ бүридхэлдэ абтаад, өөрынгөө огород тариха, алим жэмэсэй сэсэрлиг байгуулха гү, али адуу мал үдхэлгэ эрхилхэмнай гэжэ гүрэнһөө мүнгэн туһаламжа абаха эрхэтэй болохо.
Мүн баһа ЛПХ-нууд хоорондоо нэгэдэжэ, хүдөө ажахын хамтарал-кооперативуудые (СПоК) байгуулха, үгы һаа, байһануудташье хамтарха аргатай.
СПоК-ууд гүрэнэй: мүнгэн туһаламжа, хүнгэлэлтэтэй урьһаламжа болон таһалан түлэлгөөр техникэ абаха дэмжэлгэнүүдтэ хүртэнэ ха юм.
Огородуудтай хоёр хүршэ- нэршье хамтараад, хүдөө ажахын хамтарал эмхидхэхэ аргатай – хүнгэлэлтэтэй урьһаламжаар гү, али лизингээр хэрэгсэлнүүдые абажа, үйлэдбэрилжэ эхилхэ.
Нютагаархинһаа түүхэй эд худалдажа абаад болбосоруулха.
Харин гүрэнэй талаһаа хубиин ажахынуудта анхарал ехэдэжэл байха.
Шэнэ үеын фермернүүдые байгуулнабди Мүнөө таанадай анхаралые хүдөөгэй томошог ажахынуудта хандуулхаб – эдэ таряашадай, малшадай фермерскэ ажахынууд (КФХ).
Фермерскэ ажахынууд саашадаа хүгжэхэеэ олон янзын түлэбүүдээр 3-һаа 10 сая түхэриг хүрэтэр туһаламжа абаха аргатай.
Теэд КФХ-нууд яажа, ямар аргаар мүнгэн туһаламжануудые абанаб гэжэ хаража үзэхэдөө, эхилжэ байһан фермернүүд ажаллаха дуратай аад, ехэнхидээ олон юумэ мэдэхэгүй байна гэжэ ойлгооб.
Энеэдэтэйшье, тиихэ үедөө голхормооршье ушарнууд: бизнес-түсэбтөө хальмаг (мяханай) үүлтэрэй мал һаахамнай гэжэрхихэ; али бизнес-түсэбтөө эбэртэ бодо мал худалдан абахаяа гаргашыень, мяхаяа худалдажа, хэды олзо олохобибди гэжэ тоолоод, харин дал дамхуу барихада, байра байдал түхеэрхэдэ хэды мүнгэн зөөри гаргашалагдахаб гэжэ тоолоогүй байдаг.
Тиимэ ехэшье алдуу бэшэ гэжэ һанахаар.
Тиибэшье фермер болохо энэ юрын бэшэ хэрэг эхилхэдэнь, һургаалаар туһалха хэрэгтэй.
Залуу фермернүүдэй хүдэлхэ үүсхэлыень болюулжархихагүйн тулада, тэдэниие һургаха хэрэгтэй – тиигэхын тулада Буряадай хүдөө ажахын яаманай дэргэдэ Мэдээсэлгын-методологическа түб байгуулагданхай.
Тэндэ мүнгэн туһаламжа абаха гэһэн фермернүүд олон асуудалнуудые шиидхэжэ шадана.
Юундэ мүнгэн зөөри абанабибди, ямар юумэндэ гаргашалхабибди, тиигээд юу туйлахабибди гэжэ ойлгонод.
Тиихэдээ хизаар орондомнай хүдөө ажахыда хүдэлхэ хүнүүдэй юрэнхы мэргэжэл дээшэлжэ, ажалайшье үрэ дүн дээшэлнэ.
Иигэжэ газар дээрээ үни удаан соо хүдэлхэ бэеэ дааһан, болбосоролтой шэнэ үеын фермернүүд бии болоно.
Хүдөөгэй зондо гүрэнэй туһа үзүүлдэг үшөө нэгэ һайн туһа – энэ болбол техникэ абахадань мүнгэн туһаламжа.
Үнгэрһэн жэлдэ Буряадай түүхэдэ үзэгдөөгүй таряа талханай ехэ ургаса хуряагаа гэжэ хэлэгдээ һэн.
Дунда зэргээр 19 центнер гектарһаа хуряагдаа, зарим полинуудта ургаса 30 центнертэ хүрөө һэн.
1988 оной эрхим ургасатай жэлдэ 18 центнер гектарһаа абаа һэмди гэжэ һануулнаб.
Байгаалиин туһалһаниинь хэлсээгүй ааб даа.
Хэды тиигэбэшье 100 жэлэйшье саана Буряад орондо һайн уларил байгаал даа.
Гэхэ зуура гүрэнэй туһаламжын хэмжээн, тэрэ тоодо техникэдэшье 0,5 млрд түхэригтэ хүрөө.
Мүнөө үеын техникэ газар элдүүрилхэдээ һайн шанартайгаар болон хуряахадаа ехэ гээлтэ хороолтогүйгөөр хүдэлнэ.
Тиихэдэ үшөө дээдын шанартай үрэһэ абалгада мүнгэн туһаламжашье нэмээг- дэнэ ха юм.
Техникэеэ шэнэлэлгэ, шэнэ технологинуудые, минеральна үтэгжүүлгэ хэрэглэлгэ – эдэ бүгэдэ ургасын хэмжээе дээшэлүүлнэ.
Республика энэ баян ургасаһаа ехэ алба татабари абаагүй, теэд энэ шухала бэшэ.
Манай фермер хүдэлөө – энэл болоо гээшэ.
Ажалшадтаа салингыень түлөө, тосхондоо һайн гэр баряа гү, али фермерэй байра байдал түхеэрээ.
Хүн зон ерээдүйгөө үргэнөөр харана, үглөөдэрэйхидөө этигэнэ, тиихэдээ тэрэ газартаа хүдэлхэеэ эрмэлзэнэ – энэл даа, гол зорилгомнай.
Буряадай хүдөө ажахыгаархидта гүрэнһөө үзүүлэгдэхэ иимэшүү туһаламжанууд олон.
Мал ажахыда – 15 янзын мүнгэн туһаламжа; ургамалнуудаар – 11; техническэ шэнэлэлгэдэ – 12; хүдөө ажахынуудые мэргэжэлтэдээр хангалгада – 5 янзын мүнгэн туһаламжа; агростартапаар болон гэр бүлын фермэнүүдые дэмжэлгэ гээд лэ олон даа.
Бултантайнь дээрэ хэлэгдэһэн республикын хүдөө ажахын яаманай Мэдээсэлгэ-методологическа түбэй сайт дээрэ танилсаха аргатайт.
Буряадай Засагай газарай хүдөөдэ ябуулжа байһан хэмжээ ябуулганууд ойлгосотой.
Энэ ажалай бүхы һалбаринууд: эмхидхэгдэһэн КФХ-нууд, үмсын ажахынууд, СПоК- ууд.
Гүрэнэй туһа ба дэмжэлгэ хаа- нашье хүдэлжэ байһан хүнүүдтэ хэрэгтэй болохо ха юм.
Тиигэбэшье гол шухалань – энэ хүнэйл өөрын ажаллаха дуран, хүсэл эрмэлзэл.
Томо үйлэдбэринүүдэй болон болбосоруулгын эмхинүүд Мүн баһа манай хүдөөгэй ехэ-ехэ үйлэдбэринүүдэй болон болбосоруулгын эмхинүүдэй ажал хэрэг тухай хөөрэһүү.
Буряад орондо тэдэнэй шухала үүргэнь худалдаа наймаанай дэлгүүрнүүдые болбосоруулһан зүйлнүүдээрээ хангалгаарнь тодорхойлогдоно.
Жэшээлхэдэ, «Восточно-Сибирскэ» болон «Николаевска» гахай үдхэдэг нэгэдэлнүүдэй ашаар Буряад орон гахайн мяхаар дутанагүй.
Тиигээдшье, наймаанай дэлгүүртэ тэдэ бэе бэетэеэ үрдилдэн тэмсэнэ, тэрэ тоодо гахайн килограмм мяханай сэнгэй түлөө.
Энэмнайл манда ехэл һайн эрхэ байдал гээшэ.
Гусиноозерско теплицэнүүдээр мэдээжэ түлэб – баһал эдеэ хоолоор хангалгын асуудал.
Манһаа дулдыдахагүй шалтагаануудһаа энэ түлэбэй бэелүүлгэ хойшологдоо, инвесторшье һэлгэлдээ.
Тиигэбэшье Засагай газар энэ түлэб бэелүүлхэ.
Тэрэ республикымнай эдеэ хоолоор хангалгын талаар тон шухала, тиигээд үшөө Монголдо хэрэгтэй байна.
Тиихэ зуураа эгээл эхиндэнь инвестортэ: асарагдаһан овощнуудһаа хямда сэнгээр урид Буряад ороноо хангаха эрилтэ табигдаа.
Тииһэн хойноол тэдэ хүршэ хизаарнуудай болон гадаадын дэлгүүртэ гараха эрхэтэй болохо.
Теэдшье Ивалгын аймагта, Сагаан-Нуурта теп- личнэ ажахынууд амжалтатайгаар хүдэлнэ гэжэ тэмдэглэнэб.
Буряад орондо ажаллажа байһан хүдөө ажахын ехэ-ехэ үйлэдбэринүүдтэ ондоохон эрилтэнүүд табигдана.
Хэды жэлэй саада тээ «Бурятмяспром» эндэхи мяханай оройдоол 500 тонно жэлдээ болбосоруулдаг байгаа.
2017 ондо болбосоруулһан мяханай 90-ээд хубинь ондоо тээһээ асарагдаһан байна.
Юундэ эндэхи нютагайнгаа мяха абанагүйб? - гэжэ наринаар хаража үзөөбди.
Шалтагуудыень ойлгоһомнай, мал үүсэлхэ газарнууд тон үсөөн болон ветеринарна дансанууд дуталдадаг байшоо.
Тиимэһээл нютагай мяхан комбинадай конвейертэ хүрэнэгүй.
Тиигээд лэ ветеринарай байра дээрэнь мяханай шанар шалгахаар, сэхэ «Бурятмяспромдо» ветпункт байгуулха гэжэ шиидээбди.
Үшөө тии- гээд комбинадай түлөөлэгшэд өөһэдөө аймагуудаар ябажа, мяха суглуулжа, хүл хүлөөрнь абажа эхилээ.
Үрэ дүнгынь – 2021 ондо «Бурятмяспром» 2 мянган тонноһоо үлүү нютагайнгаа мяха худалдажа абаа, тиигэжэ 30 хубиһаа дээшэ үйлэдбэрилһэн зүйлнүүдынь нютагһаа абтагдаһан мяханһаа болбосоруулагдана.
Мүнөө болоходо ондоо асуудал гаража ерэбэ – «Бурятмяспромой» хэрэглэмжые дүүрэн хангаха мяхые яажа “ургуулхаб”?
Олон асуудалнууд «Буряадай һүн» үйлэдбэ- рёор табигдаһаар зандаа.
Энэ үйлэдбэриие арга шадалаараа абарһан хэмжээ ябуулгамнай мэдээжэ.
Республикын зөөри болгожо, лизинговэ компаниһаа 250 сая түхэригэй «Тетра Пак» хэрэгсэл худалдажа абаад, хүнгэлэлтэтэй хүлһөөр эдлэхыень «Буряадай һүндэ» бусаагаабди, бэшэшье хэмжээ ябуулгануудые хэрэглээбди.
Операционно хүтэлбэригшөөр тэндэ манай амжалтатай «Улаан-Үдын шубуунай фабрика» оруулагдаа.
Теэд шаналмаар, урдахи эзэдэйнь хуушан үринүүд гаражал байна, сүүдүүд шиидхэнэ.
Хэды тиигэбэшье, манай хүтэлбэри «Буряадай һү» орхихогүй, арга шадалаараа дэмжэжэл байха.
Гектарнууд ба тоннонууд бэшэ Хүдөө ажахы – энэ тосхон һууринуудтахи ажабайдал.
Ажабайдал – энэ ганса ажал бэшэ, үшөө ниигэмэй һалбари: элүүрые хамгаалга, соёл, тамир ба амаралта; энэ үхибүүдэй байдал: хүүгэдэй сэсэрлигүүд, һургуулинууд, кружогууд ба секцинүүд; энэ хангалгын һалбари: харгы- нууд, зайн гал, хэлхеэ холбоон ба сүлжээ холбоон.
Ажабайдалые аятай зохид, һонирхолтой, удхаар гүнзэгы болгодог бүхы юумэн гэел даа.
Эдэл асуудалнуудые бидэ хүдөө нютагуудта шиидхэнэбди.
Шэнэ фельдшерскэ-акушерскэ газарнуудые ба амбулаторинуудые, хүдөөгэй соёлой байшангуудые, тамирай талмайнуудые баряабди, баринабди.
Шэнэ һургуулинуудые ба хүүгэдэй сэсэрлигүүдые баринабди, хуушануудые шэнэлнэбди, кружогуудые ба секцинүүдые нээнэбди.
Түргэн гэгшын сүлжээ холбоон рес- публикымнай бүхы шахуу бага ехэ нютагуудта хүрөө.
Харгынууд…
Республикын аймаг бүхэндэ харгынууд заһабарилагдана.
Тэндэмнай шухала асуудалнууд олон даа, шаналмаар гэхэдэ, тэдэмнай хуу даншье һаа үнэтэй, сэнтэй.
Тиигэбэшье, бидэ харгынуудаа заһабарилжал байнабди.
Нютагууд хоорондохи харгынуудаа заһабарилхыень болон харгын техникэ худалдажа абахыень аймагуудта мүнгэн туһаламжа үзүүлнэбди.
Тиигэбэшье, ямаршье хангадаг һалбари болон нии- гэмэй тэдхэмжэнүүд ажалгүйгөөр болон салин хүлһэгүйгөөр тааруу һайн ажабайдал тогтоохогүй гэжэ тэмдэглэхэ хэрэгтэй.
Хүдөө нютагта гол олзо – энэ хүдөө ажахы.
Үрэ дүнгүүд Би Буряад ороной хүдөө ажахые дэмжэлгэдэ ямар хэмжээ ябуулганууд абтанаб гэжэ хэды соошье хөөрэхэб, энэ ушарта хэдышье бэшэхэ байнаб.
Хайшан гэжэ инвесторнүүдые олонобибди, хэлсээнүүд яажа баталагданаб, һү һаалиин болон мяханай үүлтэр һайжаруулхын, таряа тариха газарнуудаа үргэдхэхын, залуу фермернүүдтэ туһалхын тулада ямар түлэбүүдые республикын засаг абааб, 20 мянган үндэгэлхэ тахяануудые тараалга гэхэ мэтэ тухай.
Теэд эндэ гол шухалыень тодорхойлхо гээ һэм- би.
Буряад ороной хүдөө ажахы – энэ тэды мянган гектарнууд ба тэды тонно ургаса бэшэ, харин хүдөө нютагуудта ажаһуудаг хүнүүд.
Хүдөө ажахыгаар абтаһан шиидхэбэри бүхэн нэгэл асуудалда харюу хүлеэдэг – энэ шиидхэриһээ Буряад ороной хүдөө аймагуудай ажаһуугшадта туһа болохо гү?
Хэдэн зуугаад жэлдэ элинсэг хулинсагуудайнь эндэ ажаһууһан нютагта ажаһуухадань һайн байха гү?
Иимэл хандалга хүтэлбэри болгобол, хуу бүтэ- хэ.
Республикын хүдөө ажахы амжалтатайгаар хүгжэхэ.
Хүдөө нютагуудта ажаһуудаг хүн зон үри үхибүүдэйнгээ, аша зээнэрэйнгээ аятай зохидоор ажаһуухынь түлөө амжалтатайгаар хүдэлжэ, салин хүлһэ оложо, мүнөө үндэһэ һуурииень табижа байна.
Буряад Уласай Толгойлогшо – Буряад Уласай Засагай газарай Түрүүлэгшэ Алексей ЦЫДЕНОВ В Бичуре есть одно из самых красивых и процветающих бурятских сёл.
Это Хонхолой (не путать с Хонхолоем в Мухоршибири).
Откуда это звучное имя?
В книге «Небесная дева Лебедь» описывается перекочевка братьев Хонхоло и Хургана с Ангары в Забайкалье: «Хонхоло остановился за Бичурой, где-то за нынешними улусами Амгаланта, Шанага, Аяга.
Там до сих пор сохранился улус, носящий его имя – Хонхолой» (И. Е. Тугутов, А. И. Тугутов.
Иркутск.
1992. с. 190).
Это густонаселённое и живописное место.
Вокруг соседние деревни, поля и сенокосы, покрытые лесами вершины гор, а через ближний распадок рукой подать до Забайкальского края.
На главной улице Хонхолоя - высокие и крепкие дома, палисадники, автомобили и трактора.
На краю села растёт новая улица с современными и даже двухэтажными домами.
По всему видно, что здесь живут зажиточно и уверенно смотрят в завтрашний день.
Разительный контраст на фоне множества других заброшенных деревень.
В чем же секрет благополучия села?
Братья-фермеры Бато и Жаргал Далхаевы живут в самой деревне, а их стоянка в километрах трёх от неё.
Раньше здесь жил их дед, но от его заимки ничего не осталось.
Пришлось всё выстроить заново, в первую очередь, восстановить колодец.
Около него и толпился скот, пришедший на водопой.
На стоянке есть новый дом, где живёт их работник.
Рядом навесы и загоны для скота.
А за ними поле с уходящими в гору линиями рулонов.
В этом году фермеры заготовили 420 рулонов сена, 296 зеленки и 200 соломы.
Этого должно хватить на долгую суровую зиму.
А вольно пасущегося скота мясной породы у них порядка ста голов.
В основном, это казахская белоголовая, но в планах покупка чистокровных герефордов или абердино-ангус и увеличение общего поголовья.
Здесь, в Бичуре, нет просторных, пустующих пастбищ.
Всё вокруг распахано и засеяно, поэтому скотоводство здесь интенсивное.
Так братья Далхаевы откармливают в загоне бычков.
Они потребляют много сенажа, дроблёнки и сена, зато быстро растут и приносят прибыль.
А раз есть свои корма, то выгодно заниматься и свиньями.
У них есть новый трактор МТЗ-82 «Беларусь» с куном.
В планах - увеличение посевных площадей.
Вокруг большого поля тянется на километры изгородь из доски, в том числе и обрезной.
Впрочем, есть и электропастух – электрическая изгородь под слабым током.
Посреди поля обозначено их родовое место, где они поминают предков с деревенским шаманом.
Возвышенности украшены субурганами, а около соседнего Дабатуя есть кладбище православных бурят.
Здесь молятся всем богам.
Но помогают ли им тонкие миры?
Наверное, да и парни сами не промах, но вот в чём материальном они действительно нуждаются, так это в грантах.
Фундамент есть и нужен новый, качественный рывок!
Далхаевы не раз участвовали в конкурсах, но пока безуспешно.
Впрочем, оптимизма братья не теряют.
Как говорит их бойкая моложавая мама: «Мы же семейские буряты!
И во мне течет семейская кровь».
Бато всего 33 года, а у него уже четверо детей.
У его младшего брата Жаргала две дочери.
Все вместе они играли на рулонах сена.
Я прислушался к их болтовне, между собой они говорили на родном языке!
Не в каждой бурятской деревне прозвучит такая музыка для слуха.
Родители молоды, к ним прибавятся ещё братья и сёстры и всё у них впереди…Клан Лодоевых По такому же родовому принципу построено хозяйство Лодоевых.
Во главе родители - Эрдэн Цырендоржиевич и Марина Владимировна, а с ними трое сыновей с женами и детьми – шесть мальчиков и две девочки.
Старшие сыновья живут отдельно, через улицу.
А родители в своем доме, но в одном дворе с младшим сыном-отхончиком.
В огромном дворе на задах стоит собственный парк техники: трактора, грузовики, зерноуборочный комбайн и прочая сельскохозяйственная техника.
Неизвестного для нас дилетантов назначения.
Стояла и пилорама, а вокруг неё кучи опилок и стопы досок.
Как сказал Эрдэн Цырендоржиевич, у них есть своя деляна в лесу.
Лодоевы также занимаются интенсивным мясным скотоводством.
Поэтому выращивают фуражные зерновые: ячмень, овёс, а также зелёнку.
У них 95 гектаров обрабатываемой земли огорожено, а всего имеют 150 га.
У каждого из сыновей собственные склады, где они хранят фураж.
Сами же пропускают его через дробилку и откармливают скот – помесь местных коров с герефордами.
А также свиней, в том числе и венгерскую мангалицу.
Эти чушки с изрядной кровью дикого кабана обладают невероятно длинной и густой шерстью, неприхотливы, холодоустойчивы и с вкусным мясом.
Холеные и донельзя довольные жизнью они вальяжно разгуливали по скотному двору.
Да, хозяйство у Лодоевых немаленькое, хотя мы, разумеется, увидели не всё, что у них есть.
По меркам времён СССР почти отделение совхоза, ну или одна семейная бригада.
Свой вклад в производственное разделение труда вносят и жёны братьев, они занимаются бухгалтерией.
Так вот, самый интригующий вопрос у гостей, а это были Виктор Аюшеев и Далай Галсанов из Минсельхоза, Альбина Кондакова из районной администрации, прозвучал так: «Ну, а как?
А как вы делите плоды своей работы между собой? »- Большую работу делаем вместе, например, посевная или уборка урожая, - пояснил Эрдэн Цырендоржиевич.
– Каждая семья вносит свою долю, но вот бычков откармливаем раздельно.
Если кому-то нужно, он ни у кого не спрашивая, забивает их и везёт на рынок в город, мясокомбинат или в Бичуру.
Демография Всего в Хонхолое зарегистрировано 410 жителей.
Из них 137 человек в возрасте до 18 лет!
Это 33%!
В детский сад ходит 36 детей.
В начальной школе учится 40 учеников.
А в итоге средний возраст 32 года!
Вряд ли где ещё в республике есть село с такой потрясающей демографической статистикой!
Разве что в Оке?
В селе 117 домов, из них пустующих всего семь.
В селе есть магазин, пекарня и клуб.
«А в будущем планируется открытие фельдшерско-акушерского пункта», - сообщила глава поселения Римма Бадмажапова.
В недавнем прошлом хонхолойцы активно занимались лесом.
Однажды, они даже прогремели на всю республику и соседнее Забайкалье после массовой драки и перестрелки с китайскими лесозаготовителями.
Многие и сейчас не оставили этого промысла.
Но сегодня есть смысл заниматься сельским хозяйством.
Мясо, молоко, овощи, зерно, мёд и другая товарная продукция сельчан востребована в республике и на внешнем рынке.
Село и сельское хозяйство консервативны и всегда были оплотом традиционализма.
Переход от советской модели агропрома к рыночной был болезненным и долгим.
Тем не менее, затянувшаяся с 90-х годов техническая, технологическая и ментальная модернизация, наконец, завершилась.
Секрет Хонхолоя Сегодня в селе восемь крестьянско-фермерских хозяйств (КФХ) и 62 личных подворья (ЛПХ).
А в целом в Бичурском районе 78 ИП и КФХ, занятых в сельхозпроизводстве, 9 тыс.
ЛПХ, из которых 2800 дают товарную продукцию.
Район всегда был и остаётся лидером сельскохозяйственного производства в республике.
Особенно это бросается в глаза ранней осенью, когда едешь по трассе до райцент- ра Бичура, а с двух сторон сплошь тянутся богатые нивы и зяби.
Хонхолой хоть и лежит в стороне от трассы, яркий тому пример.
Пример роста производства.
Своей земли здесь уже не хватает, и местные фермеры арендуют поля в соседнем Забайкалье.
Экономические успехи естественным образом ведут к повышению качества жизни.
Это к тому, что для полноты репортажа и, собственно, понимания сути процесса и описываемых героев желательно посмотреть на их быт.
Заодно вкусив их хлебосольства и гостеприимства, чего Далхаевым и Лодоевым было не занимать.
Сидя с ними за столом, я понял, что никакого особого секрета процветания Хонхолоя здесь нет.
Просто им нравится жить на родной земле, быть на ней хозяевами, растить детей и чувствовать полноту жизни.
А что ещё нужно человеку для счастья?
Автор: Александр МАХАЧКЕЕВХонхолойБичурский район Арсалан Будажапов холын АмерикэдэСША-гай Айова Сити хотодо дэлхэйн Кубогта хүртэхын түлөө мүрысөөн үнгэргэгдэбэ.
Эндэ Ород гүрэнэй барилдаашад хабаадаагүй.
Кыргызстанай түлөө барилдадаг Буряадай тамиршан Арсалан Будажапов тус мүрысөөндэ уласхоорондын барилдаанай нэгэдэлэй (UWW) командые түлөөлжэ, хибэс дээрэ гараа.
Арсалан Будажапов япон тамиршаниие диилээ, харин Иранай түлөөлэгшэдэ шүүгдэшоо.
Шангай 3-дахи һуури эзэлхын түлөө тулалдаанда UWW-гэй команда Грузиин түлөөлэгшэдые шүүжэ, хүрэл медальда хүртөө.
Финальна уулзалгада Иранай команда США-гай тамиршадые илажа, дэлхэйн Кубогта хүртөө.
Эхэнэрнүүдэй дунда мүрысөөндэ Украинын түлөөлэгшэд түрүүлээ.
Хитадай команда шангай 2-дохи һуури эзэлээ.
Монголой басагад 3-дахи һуурида гараа.
Япон гүрэнэй эхэнэрнүүдэй шангай һуури эзэлжэ шадаагүйнь гайхалтай.
Аха дүү Баяндуевууд.
Олимпиин наадануудта хоёр дахин шангай һуури эзэлэгшэ Бесик Кудуховай мүнхэ дурасхаалай мүрысөөн 21 наһа хүрөөдүй тамиршадые суглуулһан байна.
Буряадай тамиршад һайн дүнгүүдые харуулаа.
61 килограммай шэгнүүртэ Баир Баяндуев шангай 2-дохи һуури эзэлээ.
92 килограммай шэгнүүртэ Аюр Нимаев мүнгэн медальда хүртөө.
Энэл үедэ Буряадай бусад барилдаашад гүрэнэйнгөө зүүн талада хибэс дээрэ гараһан байна.
Саха (Яхад) Уласай Намцы һууринда габьяата һоригшо Пётр Юмшанов өөрынгөө мүрысөө эмхидхээ.
15 можо хизаарһаа сугларһан барилдаашад сооһоо Буряадай түлөөлэгшэд хоёр медаль абажа шадаа.
Чемпионой нэрэ зэргэдэ Булат Баясхалонов хүртэжэ, 65 килограммай шэгнүүртэ алтан медаль зүүһэн байна.
Шангай 2-дохи һуурида Жаргал  Баяндуев гараа.
Эрхүү можын Александр Балтуев 2-дохи һуури эзэлээ.
Мүн Үбэр Байгалай хизаарай Максим Судаков хүрэл медаляар шагнагдаа.
Автор: Борис БАЛДАНОВтамир   фото: Анна ОГОРОДНИК Январиин 2, гарагай 2, буряад-монгол литээр 11.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Шухала хэрэгүүдые эхилхэгүй, айлшадые урихагүй.
Энэ үдэр харгыда гарахада, баруун зүг руу муу, бэшэ зүг руу - һайн.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – ухаан хурсадаха.
Январиин 3, гарагай 3, буряад-монгол литээр 12.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һанаһанаа бүтээхэдэ, гэр бараа барихада, газар худалдажа абахада, бэшэһэнээ, зохёоһоноо хэблүүлхэдэ, һайн үдэр.
Олзын хэрэг эрхилхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – ами наһанда харша.
Январиин 4, гарагай 4, буряад- монгол литээр 13.
Амгалан байдалай, мориной хэшэг даллага абахада, үхэр, луу, нохой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр амидаралай хүсэн һуларна, эхилһэн хэрэгүүд буруу һүрэжэ болохо, илангаяа эмнэлгэ эхилхэгүй, хүүгэдэй шухала хэрэгүүдые үйлэдэхэгүй, түрэһэн үдэрыень тэмдэглэхэгүй, гэрһээ холо эльгээхэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – эрмэлзэл зориг нэмэнэ.
Январиин 5, гарагай 5, буряад-монгол литээр 14.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарза гаража, хулгай худал ушаржа болохо.
Шухала хэрэгүүдые эрхилэлтэгүй, хурим түрэ наадахагүй, эмнэлгэ эхилхэгүй, сэрэг хүдэлгэхэгүй, хэрэлдэхэгүй.
Харгыда гарахада, зүүн зүг руу муу, бэшэ зүгүүд руу - гэмгүй.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – эд бараан элбэгжэхэ.
Январиин 6, гарагай 6, буряад-монгол литээр 15.
Амгалан тайбанай, хониной хэшэг даллага абахада, һайн үдэр.
Энэ үдэр гарза гаража, хулгай худал ушаржа болохо.
Шухала хэрэгүүдые эрхилэлтэгүй, хурим түрэ наадахагүй, эмнэлгэ эхилхэгүй, түрэл гаралнуудаараа найрлахагүй.
Харгыда гарахада, урда зүг руу муу, бусад зүг руу - гэмгүй.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – һайн, гэбэшье һүнэһэн толгойдо оршоно гэжэ бү мартагты.
Январиин 7, гарагай 7, буряад-монгол литээр 16.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Модон хохимой үдэр ехэ тушаалай шэрээдэ гараха, һургаал номлохо, шэнэ ажалда орохо, сэрэг хүдэлгэхэ, гэрэй һуури татаха, гэр бараа заһабарилха, нүүлгэхэ үйлэнүүдые тэбшэхэ.
Энэ үдэр харгыда гарахада муу, илангаяа баруун зүг руу.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – үбшэндэ.
Январиин 8, гарагай 1, буряад-монгол литээр 17.
Эдеэнэй, баялигай, малай хэшэг даллага абахада, хии мориёо хиидхэхэдэ, һанаһанаа бүтээхэдэ, һуралсалай хэрэгүүдтэ һайн үдэр.
Бэриин хэрэгүүдые үйлэдэхэгүй.
Энэ үдэр харгыда гарахада, баруун зүг руу муу, бусад зүг руу - һайн.
Луу жэлтэнэй урагшатай, һайн үдэр.
Үһэеэ абхуулхада – үнгэ шарай муу- даха.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  Улаан-Үдэ хотын Солнечная гудамжаар оршодог Эхэнэрнүүдэй нарайлалгын түб нэгэ һарын туршада халдабарита үбшэнгүүдтэй тэмсэхэ эмнэлгын газар болгон хубилгагдаба.
Хэр зэргэ ажалай ябажа байһыень Алексей Цыденов эдэ үдэрнүүдтэ өөрөө шалгаа.
Буряадай элүүрые хамгаалгын сайд Евгения Лудупова тус эмнэлгын газарай үбшэнтэниие хүлеэн абахаар бэлэн байһыень харуулба.
- Энэмнай олон арга боломжотой эмнэлгын газар болобо.
Хэрэгтэй болоо һаань, эндээл операци хэхэ шадалтайбди.
Хоёрдохи шатамнай гэхэдэ, ветерануудай госпиталиин дэргэдэ баһал COVID-19 хүртэһэн зониие оруулжа эмшэлхэ аргатайбди.
Тиигэжэ манай уласта хэрэгтэй 128 хүниие эмшэлхэ байратай болобобди, - гэжэ сайд Евгения Лудупова ябажа байһан ажал тухайгаа тоособо.
Эмнэлгын хэрэгсэлнүүдые худалдан абаха хэрэгтэ гүрэнэй мүнгэн санһаа 128 сая түхэриг оруулагдаа.
Харин Буряад Улас 272 сая түхэриг һомолһон юм.
- Эндэ бидэ 88 хүнэй хэбтэритэй эмнэлгын газар нээхэмнай.
Тэдэнэй 25-иинь уушха һалхитуулжа байха хэрэгсэлтэй.
Үшөө тиихэдэ бөөрын үбшэ аргалха аппарат бии.
Эдэ бүхы юумэн гэнтэ үбшэнтэнэй тоо олон болоо һаань, бэлэн байхын тула хэгдэнэ, - гэжэ Алексей Цыденов эмнэлгын газар хаража үзэһэнэй удаа хэлээ.
Шэнээр бии болоһон эмнэлгын газарта 112 эмшэн хүдэлхэ юм.
Түрүүшынь халаан мүнөөдөө ажалаа ябуулжа эхилээ.
Автор: Булат БАДМАЕВБуряад Уласай Улаан-ҮдэЕвгения ЛудуповаАлексей Цыденовкоронавирус  Зоной сэсэн, хурса үгэ алибаа амин шухала ушарта, илангаяа ноёд һайдай гаргаһан найргүй аашада гү, али бодолгүйгөөр ама хахалһан алдуудань тэрэ дороо тон тааруугаар хадхууртай элирхэйлэлтэ олоод лэ орхидог.
Тиин энэ удаа ажалгүй үлэһэн хүнүүд “Гэртээ һуунабди” гэһэн уряае мүнөөнэйнгөө ажабайдалда элдэб эсээр тааруулна.
“Гэртээ үлэн хооһоор һуунабди” гээшэнь эгээл зөөлөөр хэлэгдээ хаш.
Карантинай үедэ хоолойгоо тэжээхэ аргагүй болоһон хүнүүд (нэрэнүүдынь хубилгагданхай) яагаад гарасалданаб, ямар һанаан үнөөндэ абтанаб – хаража үзэе.
«Гайхаһандаа Алексей Цыденовтэ бэшээб» 6 хүүгэдэй түрэлхид хоюулан тусхай хэлсээгүйгөөр, хүлһөөр хүдэлдэг юм.
Тиин “гэртээ һууха” гуримай соносхогдоходо, 9 үдэрэй туршада ажалгүй байгаа.
Үдэр бүхэндэ 5-6 бүүлхэ хилээмэ, 2-3 багса һү, 200 граммай 1 багса тоһо, 1 тахяагай мяха (тахяагаар тоолоо һаа) гэхэ мэтэһээ эхилээд, адагынь 700 түхэригэй эдеэ хоол хэрэглэдэг үнэр баян гэр бүлэ мэгдээд абаа.
Олон сурба айлай хирэ-хирэ болоод лэ, холодильнигаа дүүргэхэдэнь, тэрэ дороо хооһордогынь мэдээжэ гүб даа.
“Ажал хэхэ хорюултай, гэрһээ гараха сээртэй.
Иимэ эрхэ байдалда ори ганса олзо оршо гэхэдэ, һарын дүн хамта 1350 түхэриг – хүүгэдэй гүрэнэй тэдхэмжэ.
Тиимэһээ ажалгүй 9 үдэр соо гэр бүлынгөө саашанхи хуби заяанда нилээд һанаагаа зобооб, - гэжэ олон үхибүүдэй эжы Туяна хөөрэнэ.
- Дан гэдэһээ үлдөөгүйбди: заа-зуу мүнгэнэй нөөсэтэй һэмди, нёдондоноймнай хартаабха, солени-варенишье бии.
Зүгөөр удаанаар ажалгүй үлэшэбэбди гэжэ һанахада, аймшагтайл байгаа һэн.
Бюджедһээ хангалгатай эмхинүүдэй хүдэлмэрилэгшэдтэ салингынь ябажал байха, харин маанад шэнги үдэр үдэрэй хүлһэтэй зониие юундэ хараадаа абаагүйб гэжэ гайхалаа барахадаа, Буряадай Толгойлогшо Алексей Цыденовтэшье бэшээб.
Теэд бурхан хаража, манай хүдэлдэг КФХ удангүй зүбшөөлтэй болоо.
Тиихэдэнь хоёр үдэр хүдэлөөд, баярлаһандаа гэр бүлэдөө багахан һайндэр эмхидхээбди”.
Мүнөө энэ айлайхи ан-бун гэнхэй.
Эжы абань ажалдаа гаража, үхибүүдынь гэдэһэ садхалан.
Һургуулиин 2 хүүгэдтэнь эдеэ хоолой суглуулбаришье хараалагдана.
Эбтэй эетэй гэр бүлэ мүнөө теплицэеэ түхеэржэ, грядкануудаа малтажа, тариха хартаабхаяа бэлдэжэ байнхай.
Саашаа үшөө юун болохоб – мэдэгдээгүй, тиимэһээ ерэхэ үбэл амаа тоһодохын тула газарай эдеэ анханайхиһаа ехээр тариха һанаатай.
Ядахадаа, гэр бараа сэбэрлэхэ ажал бэдэрээ Мүнгэгүйдэһэн зондо туһалха уряанууд Вайберай бүлэгүүд соо элбэг.
Ехэнхидээ нэгэ ангиин һурагшадай түрэлхид хэсүү байдалтай нүхэдтөө эдеэ хоол, мүнгэ суглуулжа үгэнэ.
Мүн нютаг нютагай бүлэгүүд соо бэе бэеэ дэмжэлсэнэ.
2 хүүгэдтэй Валентина 4 жэлэй саана нүхэрһөө һалаһан юм.
Ехэ үхибүүниинь һургуулиин, багань мүнөө жэлэй сентябрь һараһаа хүүгэдэй сэсэрлигтэ ябажа эхилээ.
Валентина амһарта угаагшаар хүдэлжэ байһанаа, карантинай шалтагаанаар олон эмхинүүдэй хаагдахада, ажалгүй болонхой.
Мүнөө гэр бүлынь олзо оршо – 3000 түхэригэй алиментэ болон 500 түхэригэй хүүгэдэй тэдхэмжэ.
Дүрбэн ханын хоорондо хооһоор хаагдахадаа, залуу эжы хүршэнэрһөө шала, сонхо угааха, гэр соохииень сагаадаха, сэбэрлэхэ мэтын гэр бараанай ажал һурагшалаа хаш.
Тиихэдэнь өөрөө ядалдажа байһан хүршэнь юугээршье туһалха аргагүй хадаа энэ эхэнэр тухай мэдээсэл Вайберай бүлэгүүд соо тараагаа бэлэй.
“Бултанда һайниие хүргэнэб.
Волонтёрнууд туһална, танилнуудни эдеэ хоол асарна, танигдаашьегүй хүнүүд 50-100 түхэригөөр шэдэнэ.
Иигэжэ манай гэр бүлэ олоной хүсөөр ажамидаржа байна”, - гэжэ Валентина хэлэнэ.
Теэд удаан соо гэртээ һууха болоо һаа, яаха гээшэбиб гэжэ залуу эжы һанаагаа зобоно.
Ходо гуйраншалжа байхада аягүй.
Тиимэһээ ажалдаа гаратараа, мүнгэ олохо арга хургаяа бэдэрнэ: газарай эдеэнэй рассадануудые наймаалхаяа таринхай.
Үбэлһөө эгсэ зун руу Зарим гэр бүлэнүүд бүхы хүсэеэ эдеэ хоолдоо шэглүүлээд, гутал хубсаһан тухай мартаха баатай болоно хаш.
Тиин үбэлһөө сэхэ зун руу орохо ушарнууд яһала олон.
Хорой соогуураа ябахаһаа бэшэ, талаар ошохо эрхэгүй байһамнай, нэгэ талаараа, амар юм гү даа.
Хэдэн хүүгэдтэй олонхи гэр бүлэнүүдтэ энэнь алмалта болоно.
Жэшээнь, хоёр багашуулай эжы Баярма парикмахераар хүдэлжэ байһан юм.
Нүхэрынь мүнөө баһал ажалгүй болонхой.
Даб дээрээ тэдэ нөөсэлһэн мүнгэн дээрээ ажаһууна.
“Зөөри болгохо юм гү гэжэ суглуулжа байгаа һэмди.
Тэрээгээрээ сохом үшөө һара соо тэсэхэбди.
Тиигэһээр энэ муухай үбшэн сарагдажа, карантиниинь дууһаһай даа, - гэжэ Баярма хэлэнэ.
– Мүнөө гол зорилгомнай - үхибүүдээ садхалан лэ байлгаха.
Тиимэһээ 5-тай хүбүүндээ хабар-намарай гуталшье абаагүйбди.
Тэрэмнай һая болотор резинэ улатай валенкаар ябаад, мүнөө кроссовкодоо ороо.
Хүнэй хараха бэшэ хада, гутал хубсаһан барагтай юм ааб даа”.
Үглөө эдихэ өөхэнһөө мүнөө эдихэ уушхан дээрэ Мүнөө шахардуу байдалда ороһон гэр бүлэнүүдые дэмжэлгын нэмэлтэ хэмжээнүүд абтана гэжэ мэдээжэ.
Теэд зариманайнь бодото дээрээ бэелүүлэгдэжэ эхилтэр үшөөл үды.
Жэшээнь, 3-7 наһатай хүүгэдтэ хараалагдаһан тэдхэмжэ мүнгэн зундаал түлэгдэжэ эхилхэ абяатай.
Иимэ эрхэ байдалда нилээд олон хүнүүд “Быстрозайм” мэтын эмхинүүдһээ мүнгэ урьһална.
“Энэ “Гэртээ хооһоор һуунабди” гэһэн хугасаае дабажа гарахын тула хаанаһаашье, хэдышье ехэ түрэсэтэй мүнгэ урьһалхаар бэлэмби.
“Үглөө эдихэ өөхэнһөө мүнөө эдихэ уушхан дээрэ” болошонол даа.
Хожом яагаад бусаахаяа һүүлдэ бодуужаб.
Гүрэнһөө тэдхэмжэ абатараа, хүүгэдээ хооһоор байлгахагүй ха юмши.
Тиимэһээ би 10 мянган түхэриг урьһалааб.
Үдэрэй 200 түхэриг түрэсэ гүйхэ”, – гэжэ 2 хүүгэдэй эжы Светлана хэлээ.
Светлана “Сагаан морин” дэлгүүртэ хубсаһанай наймаан дээрэ хүдэлдэг байһан.
Тиин дахяад иимэ хэсүү байдалда орохогүйн тула хуушанайнгаа шадабаринуудые һэргээжэ эхилэнхэй.
Хэдэн жэл соо тооһондо дарагдажа хэбтэһэн оёдолой машинкаяа гаргажа, энэ-тэрэ юумэ оёодшье туршана.
Мүн Интернедээр мүнгэ олодог зониие һажаажа, Инстаграм соо хубиингаа хуудаһашье нээгээ.
“Залуу байгаа һаа, гүрэнэй ажалда хүдэлхөөр мэргэжэл абаха һэм.
Юундэшье саг соогоо дээдэ болбосоролтой болоогүй гээшэбиб гэжэ мүнөөл халаглажа һуунаб”, - гэжэ тэрэ хэлээ.
Хотоёо яагаад мэхэлхэб?
Манай гүрэндэ коронавирус үбшэн дэлгэржэл байна.
Гэртээ һууха гурим майн 30 болотор һунаагдахань гэлсэнэ.
Зарим багсаамжалгаар, энэ үбшэн зун тээшэ ехээр һүжэрхэ аюултай.
Эдэ бүгэдые хараадаа абахадаа, ажалгүй болоһон зон саашанхи хуби заяандаа һанаагаа зобоно.
“Хүндэ хүшэр 90-ээд онуудай үеэр яагаад хотоёо мэхэлхэб гэһэн тусхай заабаринууд биигшэ һэн.
Жэшээнь, колбасагай зүһэмэг шанаһан хартаабхатай байлгажа, тэрээндээ үнэр оруулаад, хартаабхаяа эдихэ.
Зүгөөр колбасагаа ойронь хүрэнгүй, үнэрэйнь һалашатар хэдэн дахин хэрэглэхэ.
Хаалтын гуримай удаанаар үргэлжэлөө һаа, манай гэр бүлэ иимэл байдалда орожо магадгүй”, - гэжэ хошон үгэтэй эхэнэр, олон хүүгэдэй эжы Намсалма хэлээ.
Яһала олон зон иимэрхүү һанамжатай байна.
Зариманиинь мүнөөнһөө худал шүлэ шанажа эхилэнхэй.
Жаргалаа багтаажа ядаа гү?
Волонтёрнуудай бэеэ гамнангүй, ядалдаһан зондо туһалжа байхадань, зарим баяшуул баһаһан юм шэнги, ерэхэ гү, али үгы гү гэжэ туршалга хэдэг юм хаш.
Жэшээнь, Улаан-Үдэ хотодо коттеджнүүдэй ажаһуугшад “ДоброДом” түбэй волонтёрнуудһаа туһа эриһэн байна.
Энээн тухай Буряадай хүнэй эрхэнүүдэй талаар бүрин этигэмжэтэ Юлия Жамбалова Фейсбугта бэшээ һэн.
Хаалтада байхада хэсүү гэжэ бултанда мэдээжэ: зарим гэр бүлэнүүд һалахашье туйлдаа хүрэтэрөө хяаралдана, заримашуул сэдьхэлэй доройтолгодо (депресси) абтана.
Теэд зоргон соогоо сэнгэжэ һурашаһан баяшуул хуурмаг дохёо үгэхэдөө яана гээшэб?
Магад, жаргалаа багтаажа ядаа, үгышье һаа, иимэ аргаар бэеэ һамааруулаа.
Шахардуу байдалда ороһон хүнүүдэй юугээр хүүгэдээ хооллуулхаб гэжэ һанаан үнөөн боложо, харин волонтёрнуудай шадаал һаа олон гэр бүлэнүүдтэ туһа хүргэһэйб гэжэ яаран оролдожо байхадань.
Волонтёрнуудай штабай хүтэлбэрилэгшэ, тамирай болон залуушуулай бодолгын сайдай орлогшо Татьяна Парпаевагай хэлэһээр, хэндэшье хэрэггүй энэ туршалга хэһэн баян хүн волонтёрнуудай час тухай саг хии һалгаа.
“Энэ хугасаада үнэхөөрөө ядалдажа байһан зондо – наһатайшуулда, хүүгэдтэ туһалжа үрдихэ һэмди”, - гэжэ Татьяна Парпаева халаглаа.
Автор: Дарима ЦЫБИКДОРЖИЕВАЮлия ЖамбаловаТатьяна Парпаевакоронавирус Хандасуу.
Иимэ һайхан нэрэ басагандаа Доржо Банзаров эсэгэнь үгэһэн юм.
Мойһон харахан нюдэтэй, сэбэрхэн шарайтай, үндэр гоё бэетэй Хандасуу басаганда Хяагтын аймагай Алтай нютагайнь Цыбикжаб хүбүүнэй (Зүүн Адагай) дурлахадань, «Xaрыт, Хандасуу (Баруун Адагай) Цыбикжаб хоёрнай бүхэли һүни Сүхэ голой эрьеэр сэнгэнэ, хоюулаа хүтэрэлдөөд ябанал», - гэлсэдэг һэн.
Түрүүшын дуранай эхин һайхан Нэгэ голһоо yha уужа, нэгэ нютагта түрэхэ, жаргалаа олохо, нэгэ юртэмсэ, айл болон ниилэхэ зол хубитай байһан эдэ хоёр дүрбэн жэлдэ нүхэсэжэ, инаг дуранай шэдитэ хүсөөр 1959 оной август һарада гэр бүлэ болоо бэлэй.
Фронтовик Дугаржап Занданович Раднаев эсэгынгээ үргэмжэ доро айлай ганса хүбүүн Цыбикжаб (Василий) өөдөө боложо, бэрхэ хонишон ябаһан Дэмбэрэл Эрдынжаповна эжынгээ халуун анхарал доро үдөө һэн.
1957 ондо уласайнгаа ажалай түрүүшүүлэй тоодо ородог эжынь ВДНХ-да Москва хото ошоо, Баярай бэшэг асараа бэлэй.
Тэрэ үедэ аяар холын Томскын политехническэ институт дүүргэхэ заяатай Василий нүхэртэеэ Хандасуу бэшэг бэшэлсэжэ, зол хубияа ниилүүлээ һэн.
Бага һууринууд нэгэдэжэ, «Жданов” гэһэн колхоз байгуулагдаа.
Шаазгай гэжэ газарта үбһэ сабшаһан үедөө инаг дуранайнь «түүдэг» носоо бэлэй.
Ара-Дунгыдаа нютагтайлби даа,Ангирынь ганганахань гоёл байн даа.
Алдартай һайхан таанартайгааАяглан зугаалхань гоёхон байн даа.
Хүдэр-Дунгыдаа нютагтайлби даа,Хүхын донгодохонь гоёл байн даа.
Хүндэтэй һайхан таанартайгааХүхин зугаалхань гоёхон байн даа.
Энэ һайхан дуунай үгэнүүдые «Буряад үнэндэ» 18 жэл соо амжалтатай хүдэлһэн, гоё хоолойтой Екатерина (Хандасуу) Доржиевна Раднаеваһаа дуулаһан байнаб.
Үлзы хэшэгтэй, үргэлтэй, мүргэлтэй Хүгтэй хаанай хормойдо оршодог Сүхэ голой эрьеэр эдир залуудаа сэнгэн ябаһан, гүлмэр залуу байһан Екатерина Доржиевна, Василий Дугаржапович Раднаевтанай түрүүшын дуранай эхи табиһан баян намтар һанагдаа һэн.
Ажалдаа амжалтатай Хоёр бэрхэ басагадые түрэһэн, гарыень ганзагада, хүлыень дүрөөдэ хүргэһэн Раднаевтанай жаргалтай бүлэ түрэл нютагаа суурхуулжа шадаа.
Бэлигтэй инженер Василий Дугаржапович Томскын политехническэ институт дүүргэһэнэй һүүлээр Алтайн хизаарай Барнаул хотодо котлостроительна заводто эльгээгдэжэ, табан жэл соо ажаллаад, “түрэл нютагни зүрхэ сэдьхэлыем татана” гээ.
Улаан-Үдэ ерээд, “Электромашина” заводто амжалтатай хүдэлжэ, наһанайнгаа амаралтада гараа.
Ахамад технологой орлогшоор, конструкторска бюрогой даргаар, орлогшоор хүдэлхэдөө, бэрхэ, оролдосотой, зон нүхэдтөө хүндэтэй байһанаа гэршэлһэн.
В. Д. Раднаевай наһанайнь хани нүхэр Екатерина Доржиевна “Буряад үнэн” сониной бэшэгэй таһагта хүсэл оролдолгоо зорюулаа, аймагуудай штатнабэшэ корреспондентнүүдтэй ажаллаа, саг соонь хүн бүхэндэ гонорарай мүнгэ, мүн бэшэгүүдые ябуулха гэжэ эрмэлзээ.
Мэдээжэ журналист В. Э. Токтохоева, харюусалгатай ажалтай Е. Д. Раднаева гэгшэд шүүмжэлхы статьянуудай үндэһөөр бэшэгүүдые аймагуудта эльгээдэг, харюунуудые хүлеэдэг, хүдөө бэшэгшэдтэй ехэ харилсадаг, бэшэлсэдэг байгаа.
Тэрэ үедэ хүдэлһэн аха нүхэднай Г. Я. Цыреторов, Ц. Ц. Дондогой, Б. Б. Дашиев, Е. Д. Раднаеватай анхан суг һураһан Б. Ц. Цырендылыков, мүн дарганар П. Н. Нимаев, Б-М. Ж. Жигжитов гэгшэд болоно.
Баян гартай, хүндэмүүшэ сэдьхэлтэй Екатерина Доржиевна профкомдо бидэнтэй суг хүдэлдэг, мүнгэ зөөри тоолодог, хамтын һайндэрнүүдые ехэ зохидоор эмхидхэдэг байгаа.
Нарин нягта, суг хүдэлдэг эгэшэмнай залуу, хүгшэн гэжэ илгангүй нүхэсэдэг, ходол һайн юумэ заажа үгэдэг, һургадаг, зүбшэл, дурадхал оруулдаг һэн.
- Һайнаар хүдэлэгты, бү залхуурагты, ажалһаа сэнтэй юумэн үгы гээшэ.
Ажал тээшээ яаран гүйжэ ябахаһаа дээрэ жаргал үгы даа.
Үнэхөөрөөл “ажал гээшэ жаргал” гэжэ оло дахин “Үнэндөө” бэшэнэ бэшэ гүбди.
Наһанайнгаа амаралтада гараһанаа мартаад, “ажалдаа хойнтохомни” гээд, түрүүшын үдэрнүүдтэ үглөөгүүр эртэ һэрижэ, ажалдаа яарахаяа һанагша һэм, - гэжэ Екатерина Доржиевна хөөрэһэн байна.
“Буряад үнэнтэеэ” хахасаашье һаа, манай хүндэтэй эгэшэ хурдан түргөөр “Үнэндөө” ерэжэ, амтатай пирожкинуудаар түрэл коллективээ хүндэлдэг һэн.
“Пирожкиин эжы” гэжэ нэрлүүлдэг болоһон Екатерина Доржиевна урин миһэрэлээ бултанда бэлэглэжэ, элбэг гартай эжы, хүгшэн эжы болонхой, хүнэй түлөө баясажа, амжалтаарнь урмашажа ябадаг юм.
Үглөө бүри наранай һайханиие хаража.
Һаяын үдэрнүүдтэ 85 наһанайнгаа найрай баярые гэр бүлэтэеэ урматайгаар угтаһан Екатерина Доржиевна басагадайнгаа, зээнэрэйнгээ амжалтаар омогорходог.
Ехэ басаган Людмила Васильевна, Буряад Уласай габьяата багша, Ородой Холбооной һуралсалай профсоюзуудай хүдэлмэрилэгшэдэй Хүндэлэлэй грамотаар шагнагданхай, Россиин ажалай ветеран болонхой.
Людмила Васильевна эжы абадаа гурбан зээнэрые бэлэглээ.
Тэдэнь томо боложо, өөрын гэр бүлэ зохёонхой.
Тиигэжэ олзын хэрэг эрхилэгшэ Валерия басаганиинь хоёр үхибүүдээ Ксения, Алан гэжэ нэрлэнхэй.
Нүхэрынь Баргажан тоонтотой Вячеслав Шагдуров.
Сбербанкын хүдэлмэрилэгшэ Саша басаганиинь хуби заяагаа авто-унаа заһадаг олзын хэрэг эрхилэгшэ Николай Афанасьевтай ниилүүлээ, Максим, Миша хүбүүдтэй.
Анхан Улаан-Үдэ хотын Горсоведэй һунгамал ябаһан Светлана Васильевна басаганиинь Хяагтадаа хүн зониие социальна талаар хамгаалгын таһагай бэрхэ мэргэжэлтэн.
Баваасан Цыремпилов хүрьгэниинь сэрэгэй подполковник байһан.
Екатерина Цыремпилова басаганиинь налогово албанда хүдэлнэ, тэрэнэй нүхэрынь Эрдэни худалдаа наймаанай предприятида эрхимээр ажаллана.
Эрдэм Цыремпилов хүбүүниинь Шэтын медакадеми дүүргэһэн врач, һүүлдэнь Эрхүүдэ ординатура гараа.
Эмилия басагатай.
Раднаевтан 4 зээнэртэй, 5 зээнсэртэй боложо, ажалша, бэрхэ зандаа үнөөхил зуһаланайнгаа гэртэ жэмэс, овощ ехээр ургуулжа, багашуулаа, нүхэдөө хүндэлнэ.
Хяагтаһаа гарбалтай Хандасуу эгэшэдээ (нютагаархидынь иигээд нэрлэдэг), наһанайнь нүхэр Василий Дугаржаповичта үреэлэй дээжые хүргэнэбди, үндэр наһанайнь ойгоор үнэн зүрхэнһөө амаршалнабди:Үглөө бүри нара хаража,Үдэр бүри жаргал үзэжэ,Буянгаа эдлэжэ, багашуулаа тойруулжа,Сээжэ һонор, сэдьхэл арюун,Хүл хүнгэн, эбтэй эетэйАжаһуухатнай болтогой!
Автор: Бэлигма ОРБОДОЕВАБуряад Улас  фото: pixabay. com Коронавирус үбшэнэй һүжэржэ, дэлгэрхэгүйн талаар уласай штабай шиидхэбэреэр Буряад Уласта июль һарын дүүрэтэр хизаарлаһан хэмжээнүүд һунаагдаба.
Энэ хубилалта тухай Буряад Уласай Толгойлогшын зарлигта оруулагдаа.
Хроническа үбшэтэй болон тарилга абаагүй 65-һаа дээшэ наһатай  гурим сахиха.
Олоной газараар ябахадаа, хоорондоо 1,5 метрэй зай баримталжа, ама хамараа хаагаад ябаха эрилтэ сахигдаха ёһотой.
Тиихэдэ сэнгүүлгын, соёлой, тамирай, гэгээрүүлгын олоной хабаадалгатай хэмжээ ябуулганууд үнгэргэгдэхэгүй.
Энэ хизаарлалта аяншалагшадые угтаха талаар ажал ябуулдаг олзын хэрээг эрхилэгшэдтэ хабаатаай бэшэ.
Тиигэбэшье тэдэнэр COVID-19 үбшэнэй дэлгэрхэгүй талаар бүхы эрилтэнүүдые сахиха юм.
Соёлой эмхинүүд, театрнууд, хүүгэдэй наадаха талмайнууд, тамирай нааданууд 50% харагшадтай хэмжээ ябуулгануудые үнгэргэхэ.
Фото: pixabay.
comБуряад Уласкоронавирус   фото: Буряад Уласай засагай сайтһаа  «Мүнөөдэрэй байдалаар, сэрэгшэдтэ туһаламжын хэмжээн 2 млрд түхэригтэ хүрэжэ байна», - гэжэ Пётр Мордовской хэлээ.
Гэхэтэй хамта сэрэгшэдэй гэр бүлэнүүдые дэмжэхэ хэмжээ ябуулганууд бэелүүлэгдэнэ.
4 мянган гэр бүлэнүүдтэ ниигэмэй талаһаа туһаламжа үзүүлэгдээ.
Сэхэ дамжуулгын үедэ Пётр Мордовской Буряад Уласай олониитын  танхимай эдэбхитэй гэшүүн Денис Леоновой дурадхалые хиналта дороо абажа, дэмжэхэ байһанаа мэдүүлээ.
Һарын нэгэ дахин эмнэлгын түрүүшын туһа хүргэхэһөө эхилээд, хэдэн шэглэлээр сэрэгэй-патриотическа бэлэдхэл үнгэргэжэ байхые эдэбхитэд дурадхаа.
«Би дэмжэнэб, тиимэ дүршэл аха ангинуудай һурагшадта, оюутадта саашанхи ажабайдалдань хэрэгтэй болохо, тиигээдшье элүүр энхэ байдалдань һайнаар нүлөөлхэ», - гэжэ Пётр Мордовской тэмдэглээ.
Буряад Уласай Засагай газарай Түрүүлэгшын орлогшо Игорь Зураев госпитальнуудта эмшэлүүлжэ байһан манай сэрэгшэдтэ ямар туһа үзүүлэгдэнэб гэжэ хөөрөө.
Москвада хүдэлжэ байгаа бүрин эрхэтэ түлөөлэлгын эмхиин мэргэжэлтэд 500 гаран сэрэгшэдтэ  туһалаа.
Гэхэтэй хамта Москвада, бэшэшье хотонуудта ажаһуудаг манай нютагаархидай тон эдэбхитэйгээр ехэ туһа хүргэдэгые тэмдэглэхэ хэрэгтэй, - гэжэ Игорь Зураев хөөрөө.
Автор: Сэнгэ РИНЧИНОВФото: Буряад Уласай засагай сайтһааЗасагай газар   фото: pixabay. com РУТУЛ ХЭЛЭНЗүгын тоһо                       Асият СУЛЕЙМАНОВА  Зун нажарай сагтаЗүгынүүд тоһо суглуулдаг,Сэсэгһээ сэсэгтэ ниидэн,Сэбэр тоһо суглуулдаг.
Хоолойшни үбдөө гү,Ханяада хүрэхөө һанаа гүш –Зүгын тоһо хүртэ даа,Зүгтөө һайн болохолши.
Түхэреэн жэлдэЗүгын тоһо туһатай,Зүгынүүд, һайн даа гээд,Зүнтэйхэн баярые хүргэе.
Ород хэлэндэ автор оршуулаа Автор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  Амар сайн, уншагшад!
Гурбадахи һараяа гэртээ һуужа байнабди.
Бүхэдэлхэйе сошооһон бузар үбшэнһөө һэргылэмжын эмүүд үгы зандаа.
Тиимэһээ үбшэнтэнэй тоо үдэр бүри нэмэһээр.
Үбшэнэй уурхай болоо  Улаан-Үдэһөө ходороод, буряадуудай ажаһуудаг хүдөө нютагуудааршье халдабарита хамшаг таража байнхай.
Буряадай ниислэлтэй зэргэлээд оршодог Ивалгада энэ үбшэнэй дэлгэржэ байһаниинь гайхалгүй һаа, Хэжэнгын Могсохон һуурин яагаад хүрөө гээшэб?
Энэ асуудалда харюу һаяхана “МК Бурятии” сонин ниитэлүүлбэ.
Тиихэдээ буряад заншалаар булта “мэдэхэгүй” болошонхой байна гэжэ тэмдэглэбэ.
Апрелиин эсэсһээ хойшо энэ һууринай бүхы ажаһуугшад, 600 гаран хүн, шанга карантинда һуунхай.
Тиишээ ошожо огто болохогүй.
Могсохон руу орохо замда сагдаанар харуулда зогсоно.
Тэндэһээ гараха арга боломжо алга – шлагбаум-хаалтатай.
Нютагай дэлгүүрнүүдһээ эдеэ хоол телефоноор хэгдэнэ.
Тиихэдэнь хорёогой дэргэдэ захилынь орхигдодог юм ха.
Мүнөө дээрээ үбдэжэ байһан зоной тоо 30 хүрэнэ.
Хэрбэеэ зариманиинь эмнэлгын газарта хэбтэнэ һаа, бусадынь – гэртээ аргалуулна.
“Май һарын дүүрэхэдэ, карантинһаа гарахабди”, - гэжэ Могсохоной сомон дарга Баир Гомбоцыренов найдана.
Теэдшье энэл һуурин халдабарита хамшагай уурхай болоо бшуу.
Анха түрүүн үбшэ асарһан хүн аяар 162 хүнтэй харилсаатай байгаа гэжэ элирээ.
Тиигэжэ халдабарита хамшаг ганса Хэжэнгээр тараа бэшэ, Улаан-Үдэшье асарагдаһан байна.
Майн 9-дэ энэл уурхайһаа халдаһан 89-тэй үбгэн наһан болоо.
Наһатай зониие энэ үбшэн хайрланагүй гэжэ харанабди.
Теэд залуушуулшье ехэ хүндөөр үбшэлнэ.
Эмнэлгэ гаража, шанга гэгшын эмүүдээр тарюулһан хүнэй иммунитет гансата һуларна.
Фейсбук холбоондо халдабарита хамшаг тухай янза бүриин постнууд ябана.
Үбдэһэншье зон бэшэнэ.
Гэбэшье нэгэ хөөрэлдөөн һанаанһаам гаранагүй.
“Хитадай алдуу дабтахагүйн тулада 70 хуби зомнай энэ хамшагые өөр дээрээ үзэхэ ёһотойбди.
Тиихэдээл бэе соомнай эсэргүүсэхэ бодосууд бии болохо.
Хитадта эхин дээрэнь даражархиһан үбшэнииень ондоо түрэлэй болоод таража байна”.
Болгоомжотой байя!
Хүдөө һууринуудаар таража эхилһэн тахал үбшэнһөө һэргылэн, буряад эмшэд дабтан һануулна: эгээл шухалань – гэртээ һууха, гараа угааха, баг зүүхэ – тиихэдээл үбшэнһөө зайсахаар.
Ехэ гай тодхор тамхин үзүүлдэг гэжэ мэдээжэ.
Тамхинай мэдэлдэ ороһон зон иммунитет һулатай байдаг.
Тиимэһээ иимэ шахардуу байдалай тогтоод байхада, бэеэ нарилха, энэ муу заншалаа орхихо гэжэ оролдохо хэрэгтэй.
Тамхин хорото бодосуудаар – азот, водород, аргон, метан гэхэ мэтэ тусгаар олон.
Эдээнһээ нэн түрүүн уушхан муудадаг.
Саг үргэлжэ амидажа, агаар дуталдажа ябадаг хүнэй үбшэлхэдэ, үбшэниинь унжагайрдаг, удаан һайн болодоггүй.
Гэртээ һуугаад, сагаа үнгэргэжэ ядахадаа, хатуу хараар бэеэ сэнгүүлхэ гэжэ тон буруу ябадал болоно.
Илангаяа коронавирус үбшэнэй шэнжын бии болоод байхада, архи ууха огтолон хоригдоно.
Архи хүнэй шуһанай дараса үргэдэг, тахикарди үбшэ хүдэлгэдэг, тиимэһээ үбдэһэн хүнэй архи уугаа һаа, зүрхэнэй сохисо һамаржа, аритми үбшэн һүжэржэ болохо.
Дезинфекци хэжэ байха шухала.
Үбшэнтэнгүй айл болгон 2-3 хоноод, химиин бодос хэрэглэн, гэр бараагаа сэбэрлэгты.
Гэртэтнай үбшэнтэн байбал, үдэр бүхэндэ гэрээ угаагты: газааһаа орохо үүдэнэйнгээ барюул сабан-мылэтэй уһаар угаагаад, хлорко гү, али хоро усадхадаг бодос уһандаа нэмэн аршаха хэрэгтэй.
Гэр доторхи бараан суудал, шэрээ, адяар-шкафуудаа болон ажаһуудалай бүхы хэрэглэл – дууһыень үдэр бүхэндэ антисептигтэй бүдөөр аршаха гээд дуулгана.
Гараараа хүрэдэг хэрэгсэлнүүдээ: үүдэнүүдэй барюул, зайн галай выключатель, телевизорэй пульт, оньһо-түлхюур, гар утасуудтаа гол анхаралаа хандуулжа, аршажа байгты.
Энээнһээ гадна эдлэл хэрэглэлгые шалгагшад ванна таһагтаа нарин нягта хандасатай байхыемнай захина.
Химиин бодос хэрэглэн, ванна соохи зүйлнүүдые аршаха, хубиин хэрэгсэлнүүд – шүдэнэй щётко, һам, аршуулаа угааха, сэбэрлэхэ.
Буряад Уласкоронавирус   фото: pixabay. com Буряад Уласай Засагай газарай Түрүүлэгшын орлогшо Петр Мордовскойн хүтэлбэри доро мобильна бүлэгүүдэй ажалай талаар зүблөөн үнгэрбэ.
Сэлэнгын аймагта тохёолдоһон байдал дабтахагүйн талаар һэргылэмжын нэмэлтэ хэмжээнүүд абтаба.
Улаан-Үдэдэ болон уласай аймагуудта худалдаа-наймаанай, халуун эдеэ хоол бариха, олоной ябадаг газарнуудта, ниитын унаада үдэр бүри мобильна бүлэгүүд шалгалта ябуулха.
Буряадай транспортын болон Дотоодын хэрэгүүдэй яамануудта аймагууд хоорондын унаануудые шалгаха бүлэгүүдые, илангаяа Сэлэнгын аймаг ошоһон, гараһан унаануудые хинаха талаар, олон болгохо тухай Пётр Мордовской даалгаба.
Тиихэдэ ама, хамараа бүглөөд ябаха гурим жолоошод болон харгыда ябаһан хүнүүд сахина гү гэжэ шалгагдаха.
- Сэлэнгын аймагта тохёолдоһон байдалаар коронавирусай һүжэрхэ аюул үшөөл бии гэжэ ойлгонобди.
Энэ ганса Сэлэнгын аймагта хабаатай бэшэ.
Һэргылэмжын хэмжээнүүд дүүрэн сахигдаха ёһотой.
Һүүлэй тоо баримтануудаар, үбшэнтэнэй тоо үдэр бүри бага-багааршье һаа доошолно, тиимэһээ ажаһуугшаднай эрилтэнүүдые шанга сахинагүй.
Энэмнай аюултай гэжэ ойлгохо хэрэгтэй.
Мүнөө Сэлэнгын аймагта элүүрые хамгаалгын һалбарида туһа хүргэгдэнэ, олоной хоол баридаг газарнууд хаагдаа – энэнь гарзатай.
Тиимэһээ энэниие дабтахагүйн тула һэргылэмжын хэмжээнүүд бүгэдэ сахигдаха ёһотой.
Хэншье карантинда хаагдаха дурагүй.
Тарилгын дүүрэтэр, тахал үбшэнэй дэлгэрхэеэ болитор ама, хамараа бүглэхэ болон бусадшье һэргылэмжын хэмжээнүүд сахигдаха ёһотой, - гэжэ Буряад УласайЗасагай газарай Түрүүлэгшын аюулгүй байдалай талаар орлогшо  Пётр Мордовской хэлэбэ.
Фото: pixabay.
comБуряад УласкоронавирусПетр Мордовской   фото: pixabay. com Аяар жэл боложо, Сэмжэд гэртээ ерэбэ.
Хото газарта дээдэ һургуулиин дүрбэдэхи курсда һурана.
Үбэлэй амаралтада сүлөө болоогүй, бүлэг оюутад багшанартаяа Япон орон ошоо һэн.
Наран Уласай дээдэ һургуулинуудай нэгэнтэй түүхын темээр харилсаһан юм.
Дэлхэйн хоёрдохи дайнай үедэ плендэ абтаһан японцуудай хуби заяагаар нютагайхидынь мүнөө болотор һонирхоһоор.
Урдын юумэ ула болоо гээд байнгүй, үбгэ эсэгэнэрэйнгээ хаана, хайшан гэжэ яһаа хаяһан тухай мэдэжэ абаха хүсэлтэй бүлэнэр Япондо үшөөл бии.
Энэ талаар бүхэли шэнжэлгэнүүд бэшэгдэһэн бэзэ.
Газаа гоё даа.
Зунай эхин.
Бүбөөлжэн бүбэнэнэ.
Хүхы донгодоно.
Эбиингээ хэлэһээр гэрээ газаа, досоогүй сэбэрлэбэ.
Гэрэй урдахи зүлгэхэн дээрэ шаб шарахан нямняа нюдэеэ онгойлгобо, һүниндөө дэльбэеэ хумидаг шара сэсэгшье үндэр эшэ дээрээ эшэнгеэр сомсойбо.
Дүтын боролжоһоо һэрюу даан, шиигтэй газарай хангал хамар руу сорьёно.
Байза, урзанда газаа баригдаһан һарабшатай байра соо мүнөөдэр унтаха юм байна.
Тэндэнь пеэшэн бии, хүндэлэн орон табяатай.
Арбан табанай һара мандаха.
Эжы хоридог, һарын гэрэлһээ һэргылэ гэдэг.
Теэд тэргэд һара юундэшьеб холын Япон орониие һануулдаг.
Уран зураг мэтэ.
Түб түхэреэн һарын дүрэ соо сэсэглэжэ байһан сакура.
Заримдаа гансахан мүшэрынь.
Нюдэеэ һалгаахын аргагүй.
Үнгэтэ һайхан кимоно үмдэһэн хатан дангина нюдэнэй урда бии болоодхихо.
Үһэеэ өөдэнь хуряан, ямар аятайгаар янзалан заһадаг гээшэб.
Бишыханууд хүлнүүдээрээ хойшо урагшаа жэжэхэн алхамаар шэмээгүй алхалха маягынь, толгойгоо гунхуулан дохихонь – Сэмжэдтэ бүри үнинэй танил, түрэл шэнги.
Һэлмэ бариһан хатуу хэрзэгы самурайншье дүрэ харша мэтээр үзэгдэхэгүй.
Хаанаһаа иимэ мэдэрэл досоонь ерэдэг юм, гайхадаг.
Наран Уласай ирагуу найрагшад, дундада зуун жэлнүүдтэ дэлхэйдэ мэдээжэ болоһон Басё, Бусон, Исса, Сики хайку түхэлэй гурбалжан мүртэй шүлэгүүд соогоо Япониин эртэ урдын ниислэл Киото, шэнэ ниислэл Эдо (Токио), Ёсиногой ногоон хадануудые, үзэсхэлэн байгаали ямар гоёор зураглаа гээшэб.
Сэмжэд хайку шүлэгүүдэй ном Будда Шакьямуниин номнолой номтой сугтань наринаар хадагалжа ябадаг.
Зарим шүлэгүүдынь сээжээр мэдэхэ.
Морин – эжы Унаганайнгаа ундалхада, Булагай хажууда һахина.
Исса* * *Зун.
Хаданууд.
Гургалдай, хүхы, фазаниие Шагнахада гоёл.
Исса* * *Зунай голхониие Хүндэлэн гарахада аятай – Гутални гартаа…
* * *Эх, энэ хүхы Дуулаһаар ниидэшэбэ - Забда сүлөөгүй ха.
БасёХүхы донгодоно – Аляаһад, сохонууд, Анхаралтай шагнагты.
ИссаОдоол баяр!
Энэ жэлдэ түрүүшынхеэ Боргооһон хазаба.
ИссаГар дээрэм Гэрэлтэдэг сохын Ногоон һайхан туяа.
Тинэ-даёНогоонһоо унаад айһандаа Ниидэшэбэ Гэрэлтэдэг сохо.
БасёДээдэ һургууляа түгэсөөд, Япон орон ошожо һураха, хүдэлхэ арга олдохо гү?
Һурахын тула ехэ мүнгэнэй хэрэгтэйнь ойлгосотой.
Ондоо ямар нэгэн арга.
Японой багахан һууринда хүрэһэнөө һанана.
Экскурсяар ябажа байтарынь, бишыхан хүбүүн юундэб даа унаад ябаһан велосипедээ Сэмжэдтэ үгөө һэн.
Нэгэ дүхэриг хэжэ эрьеэд, добоһоо доошоо буужа ябатарынь, наһатай набтар япон хүн гэнтэ урдань альгаа хабсараад, үбдэглэн һуушаба.
Мүргэжэ байһандал.
Гайхаһандаа Сэмжэд тогтобо.
“Томо хара шубуун мүрэ дээрэтнай һууха гэһэндли арадатнай арбалзан ниидээ.
Бурхатай хүн байнат”, – гэбэ тэрэ хүн.
Иигэжэ хаа холын Япондо дали жэгүүртэниие һүлдэ тэмдэг мэтэ шүтэдэг юм байна гэжэ мэдэжэ абаба.
Угаа хүндэлхэ ёһололые нютагтань бөө, удаганай бүтээхэдэнь, хаанаһаашьеб хара шубууд ниидэн ерээд, эгээ орой дээрэмнай элин халин байдаг бэлэй гэжэ абаһаар ухаандань ороо.
Үнэхөөрөө, бөөгэй дуудалгада эжэ эхигүй татуулһан мэтэ, али гэбэл, хэн нэгэнэй хүтэлжэ байһандал нэгэ дороо эрьелдэн ниидэдэг.
Дэлхэйн ямаршье буланда байгаалитай харилсаан бэхил даа.
Эдэ бүгэдэ тухай бодоһоор, нэгэ заа амарангаа, зуһалан гэрэйнгээ хэрэлсы дээрэ һууба.
Наран баруулжа, үдэ багай богонихон оодон һүүдэр бэежэн байһандал үзэгдэнэ.
Халуун бага зэргэ буурантуу.
Һэбшээн буухаа яанаб?
Исса иигэжэ бэшээ һэмнай:Һэрюун үдэр.
Уулын орьёлдол үүлэд – Дээшээ, доошоо.
* * *Һүниин һэбшээнДалайһаа үлеэһэндэл –Мимозо сэсэг найгалзаба.
Япон шүлэгэй татасада обтошоод, буряад- монгол аялгаяа мартаагүй бэзэб гээд саашань бодомжолно.
Ай, хөөрхы, Ангир шара сэсэгэй дэльбэдэ Алас тэнгэриин хаяаһаа жүдхэнэлби.
Уулын хүнгэн набшаһаяа Утын харгын бэлшэр дээрэ Унагаахагүй хүн бэзэб.
Үнгэтэ юртэмсын суур гэшхэжэ, Үнжэгэн сагаан үльмыһөөмни Наран туяарна.
Монгол шүлэгшэн Ёндоной Эрдэнэтогтохойн шүлэгүүдые япон аялгада оруулхые Сэмжэд яһала оролдоо юм.
Теэд бүрилдөө гү, үгы гү – өөрөөшье һайн мэдэнэгүй.
Ирагуу найруулагша, оршуулагша бэшэ ха юм.
Юрэл, шүлэгтэ дуратай хүн гээшэ.
Поэдүүд шүлэгые эзэлүүдгүй хүлэгтэй сасуулдаг.
Шүлэгни – хүлэгни, Шуумайял бушуу, Шуурганиие зүриел. гэхэ мэтэ.
Японцууд ямар нэгэн һонирхолтой үзэгдэл харабал, заатагүй буулгаха гү, али зураха гээд дугташадаг.
Нэгэ юумэ мэргэлхэ гэһэндэл фотоаппарадаа бэлэн гаргаад байха.
Ямаршье байдалда.
Агшан зуурые тогтоохо, агшан зуурые мүнхэлхэ хүсэлтэй…
Бишье баһа энээндэ дуратайб гээд Сэмжэд бодоно.
Эдэ үдэрнүүдтэ Агван Доржиевай нютагаарнь аяншалһан газарнуудаар ябажа, дүрэ зурагуудые буулгаха.
Һайнаар буулгаһан зурагууд соо амидаралай амисхаал эли байдаг.
Ямар ушарһаа диилэнхи олон японцууд энээниие наринаар мэдэрдэг бэ?
Олон даа, иимэ асуудалнууд.
Харюуень бэдэржэ, Наран Уласта ошохол болоно.
Жэгтэй хээ угалзатай зурагуудыень харахаяа, жэнхэни заншалнуудтайнь дүтөөр танилсахаяа.
Буряадайнгаа зохёолшодой, уран зураашадай бүтээлнүүдые абаад ошохо.
Байгалай бэлэг гэжэ нэрлээд.
Магад, урда наһандаа би япон хүүхэн, хатан дангинашье байһан ааламби.
Гэртэм юуншьегүй Гансал һэрюун, Сэдьхэлдэм амгалан –гэһэн хайкугай мүрнүүдые һанаад, гэртээ орохо гэжэ байтараа, наранай уулын хярада дүтэлжэ байһые обёорбо.
Гүнзэгы сэнхирлиг үнгэтэй болоһон огторгойдо нэгэл хэбтээ амаржа байһан хүбэн сагаан хэһэг үүлэнүүдэй нэгэн гэнтэ дүрсэеэ хубилгажа эхилбэ.
Байн–байн шубуунай бэедэл адли юумэн бии болобо.
Хушууниинь, толгойнь.
Бага зэргэ далияа арбайлгаад, һалхинда үһэрин тамаржа байһан хун шубуунай дүрэ.
“Харыт, тэнгэридэ хун шубуун! ” - гэжэ өөрөөшье мэдэнгүй хуугайлжархёод, дүтэ ойро хүнүүд үгы һэмнай, эжы абамни сабшаланаа харахаа, шулуу шохойгынь суглуулхаа гол өөдэ үгсөө һэмнай гэжэ һанаад аалидаба.
Нөөхи дүрэнь нэгэ хэды соо тэрэл янзаараа ялалзан байба.
Сэмжэд нюдэеэ һалгаангүй, амяа абангүй шахуу харан гэтэнэ.
“Хүн шубуун гарбалтай, хуһан модон сэргэтэй” гэһэн магтаал-дуудалга бии ха юм.
Ямар удхатай гээшэб, энэ үзэгдэл?
Япон орон тухай һанажа, бодожо байһаншни үнэн, хүсэлшни бэелхэ гэбэ гү?
“Үүлэнүүд хүнэй үйлэ хубиие заажа үгэхэ аргатай” гэжэ мэдээжэ нэгэ хүн хэлээ һэмнай.
Һобингоо хүдэлгэһэндөө гү, нюдэнэйнь шэгшэгтэ һаруулхан нулимса – дуһал сугларжа, миралзан мэлмэрнэ.
Огторгойн гүн соохи шэдитэ хун шубуун аргааханаар хайлажа эхилээд, дараалан үгы болошобо.
Гэнтэ ухаа ороһондол гэртээ гүйжэ ороод, үглөөнэй һайхан һү аяга соо юулэжэ, халбагаар сэсэн үргэбэ.
Үнэншэнэшье, үгышье.
Дүрынь буулгаха байгаа ха юм.
Гар доро фотоаппарат үгы, дээрээ ортоол гээшэ.
Гайхаһандаа, соохор ухаандаа, манан соо байһан шэнгеэр өөрыгөө һанана.
Теэд үлөө ха юм ухаандам гээд бэеэ сагаалан һамааруулна.
Үдэшэлэн тээ эжы аба хоёройнгоо хүдөөһөө ерээд, «Зай, Сэмжэд, үдэрөө хэр үнгэргэбэш? » – гэхэдэнь,- Уг удамайнгаа һүлдэтэй уулзааб, - гээд, болоһон үйлэ тухай хөөрэжэ үгэбэ.
Эжы, абань дуугай.
Япон гэхэдэ, өөдэнь абадаггүй, басагаяа ондоо тээшэнь табиха дурагүйнүүд.
Теэд саанаһаань ондоохоноор заабарилаад байна, юун гэһэн удхатайб гээд, доро дороо бодомжолһоор, үдэшынгөө сай уубад.
Дээдэ һургууляа дүүргээд, Сэмжэд, үнэхөөрөөшье, Япон орондо ажамидархаар, ажаллахаар мордоо һэн.
Фудзи хадые Залуу набшаһад Ногоон дэгэлээр хушаба.
БусонГансал Фудзи Холоһоо тобойн Ногоорон харагдана.
СикиНаран Уласай дэбисхэрһээ Саяан уула, мундарганууд мүнгэн оройгоороо яларан дуудана.
Али Фудзи Саяан хоёр хоорондоо харилсаатай болонхой гү?
Нютагайнь тэнгэридэ хэзээ нэгэтэ үзэгдэһэн хун шубуун наһан соонь нарбаа сайтарынь, сэдьхэлэйнь шэмэг зандаа үлэхэл.
Автор: Галина БАЗАРЖАПОВАФото: pixabay. comрассказуран зохёолБуряад Улас  фото: 1ul. ru ТАТ ХЭЛЭННаран шэнги                   Пейсах МИШИЕВ  Эртэ урдын Дербент – аяншалагшадай анхарал татадаг эрдэни зэндэмэни мэтэ һуурин юм.
Нарын-Кала – Наран Хэрэмэй хананууд дээрэ эртэ үглөөгүүр наранай элшэнүүд наадаба.
- Аба, наран юунэй түлөө гарадаг юм? – гэжэ хүбүүниинь эсэгэһээ асууна.
- Үнэн ажалша виноград ургуулагшадта, газар элдүүрилэгшэдтэ хэшэг буулгахын түлөө.
- Теэд би хүдэлнэгүй ха юмбиб.
- Юундэ гээшэб?
Бодоод, нюур гараа угаанаш.
Хүүгэдэй сэсэрлигтэ ошонош.
Һүүлдэнь һургуулида орохош.
- Энэ ажал гээшэ гү?
- Тиимэ даа.
Эртэ бодохо, гэртээ туһалха гээшэш баһал ажал.
- Наран шэнги гү?
- Наран нэгэшье эсэдэггүй.
Дербентын хэрэмэй ханануудые элшэтүүлжэ байхыень харана гүш?
Бидэшье наран шэнги байха ёһотойбди.
Ород хэлэндэ автор оршуулааАвтор: Галина БАЗАРЖАПОВА-ДАШЕЕВА​Фото: 1ul.
ruБуряад Улас   фото: Буряад Уласай засагай сайтһаа Буряад ороной Толгойлогшо Алексей Цыденов, Булган аймагай амбан дарга  Батбаярай Ариун-Эрдэнэ, Арадай түлөөлэгшэдэй аймагай Хуралай түрүүлэгшэ Батчүлмэй Хуягбаатар, бэшэшье тушаалта нюурнууд нээгдэһэн түрүүшын үдэртэ үзэсхэлэн-яармагта хабаадаа.
- Энэ үзэсхэлэн үнгэрһэн жэлэй май һарада эхилһэн ажалай үргэлжэлэл болоно.
Улаан-Үдэдэ эмхидхэгдэhэн Ород-Монголой хамтын экономическа хуралдаанда хэмжээ ябуулгануудаараа андалдаа бэлэйбди.
Россиин болон Монголой хоорондын харилсаанууд хүгжэжэ байна.
Үнгэрһэн жэлдэ худалдаа наймаанай хэмжээн 2,5 млрд долларто хүрөө.
Тиихэдээ эд бараанай эрьесэ дээшэлнэ, экономическа холбоонууднай ганса ехэ үйлэдбэринүүдээр хизаарлана бэшэ, харин бага болон дунда олзын хэрэг эрхилэгшэдэй дунда үргэдэнэ гэжэ тэмдэглэхэ хэрэгтэй.
Мүнөөдэр үнгэржэ байһан үзэсхэлэн олзын хэрэг эрхилэгшэдэй бэе бэеэ оложо, ажал хэрэгэйнгээ ашаг үрые дээшэлүүлгэдэ үшөө нэгэ ехэ түлхисэ боложо үгэхэ.
Бидэ өөрынгөө талаһаа хилэ гаргалгын асуудалнуудые федеральна хэмжээндэ хэлсэхэбди.
Энэ талаар Монголойшье талаһаа шиидхэбэринүүд абтаха ёһотой.
Тиин өөһэд хоорондын наймаа үргэдхэхэ тухай шиидхэбэри абахабди гэжэ һананаб, - гэжэ Буряад Уласай Толгойлогшо Алексей Цыденов тодорхойлон тэмдэглээ.
«Бага болон дунда олзын хэрэг, хубиин олзын хэрэг үүсхэлгые дэмжэлгэ» гэһэн түлэб бэелүүлгээр Буряад ороной урашуулай бүтээлнүүд яармагта табигдаа.
Улаан-Баатарай Сонгинохайрхан хороогой Арадай түлөөлэгшэдэй Хуралай түрүүлэгшэ Батчүлмэй Хуягбаатарай тэмдэглэһээр, Монголой тала худалдаа наймаанай харилсаа үргэдхэхээр бэлэн, тэрэ тоодо буряад урашуулай бүтээлнүүд, байгаалиин үндэһэн зүйлнүүд Монголой дэлгүүртэ өөрын һуури эзэлхэ.
- Технологиин һалбаринуудайшье, уран гарааршье бүтээһэн зүйлнүүд үргэнөөр табигдаад байна гэжэ харабабди.
Манай Монголой болон Буряад ороной бага болон дунда олзын хэрэг эрхилэгшэд саашадаашье хамтын бүтээлнүүдые үйлэдбэрилжэ байха гэжэ би найданаб.
Манай үйлэдбэрилэгшэдэй шиидхэхэ гол асуудал –бүтээлнүүдээ наймаанда гаргалга.
Харин манай зорилгонуудай нэгэн – бага болон дунда олзын хэрэг дэмжэлгэ, Буряад орондо монгол үйлэдбэринүүдые нээлгын оршом байгуулга.
Гэхэтэй хамта буряад үйлэдбэринүүдые Монголдо нээхэ ажал ябуулхабди.
Хоёрдохи шухала тэмдэглэхэ зүйл хилэтэй, эд бараа оруулгын алба татабаритай холбоотой.
Бидэ энэ асуудалаар баһал хандаабди, шиидхэгдэхэ гэжэ би ехэтэ найданаб, - гэжэ Батчүлмэй Хуягбаатар түрүүлэгшэ хэлээ.
Автор: Сэнгэ РИНЧИНОВ буряадшалааФото: Буряад Уласай засагай сайтһааОрод-Монголхамтын үзэсхэлэн  Дүлэтэ жэлнүүдэй баатарнуудай нэгэн Матвей Андриянович Жаркой, 1983 онЭсэгэ ороноо хамгаалгын Агууехэ дайнай дүлэтэ жэлнүүд сагай ошохо бүри холодоошье һаа, тэрэ үеын хүшэрые бэе дээрээ үзэһэн зоной, үри һадаһадайнь зүрхэ сэдьхэлдэ хэтэдээ үлэнхэй.
Захаамин аймагай һууринуудһаа 108 хүн фронт мордоһон байна.
Тэдэнэй 40-иинь амиды бусажа ерээ: 15 сэрэгшэ – Зэмхэ руу, 17 – Модонкуль, 8 - Хуурай Сахир.
Олонхинь хүндөөр шархатаһан, эрэмдэг болоһон, бэе соогоо һомо болон түгдэрхэйтэй байгаа.
68 сэрэгшэ Эхэ оронойнгоо түлөө ами наһаяа үгэжэ, дайн байлдаануудай газар дээрэ үлөө.
Манай ветеранууд, 1980 онБаатар габьяатнай, эрэлхэг хабатнай бидэнэй зүрхэндэ мүнхэрхэЭсэгэ ороноо хамгаалгын Агууехэ дайнай ветеранууд хүүгэдэй сэсэрлигтэ айлшалха үедөө.
1985 оной майн 9Хүшөөдэ баглаа сэсэгүүдые табина, 1984 онХүдөө ажахын үйлэдбэриин габьяата хүтэлбэрилэгшэдэй нэгэн, дайнай ветеран, Эсэгэ ороноо хамгаалгын дайнай 1 шатын орденоор шагнагдаhан, Ленинэй орденто Гомбо Гармаевич Цыдыповтэ парткомой секретарь Владимир Ширапович Сосоров бэлэг барюулна, 1982 он1979 оной майн 9-эй үдэр .
Нютагай ветеранууд хүшөөгэй дэргэдэ зогсонодЭсэгэ ороноо хамгаалгын Агууехэ дайнай ветеранууд.
1981 оной майн 9-дэ буулгагдаhан гэрэл зурагДүтэлүүр нютагай ветеранууд.
1983 оной майн 9-эй уулзалгаЦыбик Будаевич Доржиев дайнай ветерануудые амаршална, 1982 онАгуу Илалтые шэрээлсэhэн ветерануудта - Алдар соло!
Соёлма ДАМБАЕВА, Дүтэлүүрэй сомоной библиотекарь Номой сангай жасын гэрэл зурагуудАвтор: Аркадий БАТОМУНКУЕВАЙ түсэлБуряад УласҮнгэрhэн сагай гэрэл зурагууд   фото: Алла Цыбиковагай зураг Хүбшэ соохи хүдөө нютаг.
Дайнай һүүлэй нилээн хүшэр саг.
Хэзээ заяанай ой тайгаһаа эдихэ хоолоо олодог дархинтынхид ехэшье ядалдаагүй юм.
Ой модоной соорхойн тунга ногоон соо бэлшэһэн үхэрнүүд элбэг һүтэй, хүн зон шэрээ дээрээ хүрэнгэ аарсатайгаал һуугаа.
Ойн мэхээр, халяар, улаагана, алирһа, нэрһэ түүжэ, нөөсэлжэ һайса һуранхай.
Энэ нютаг мэргэн ангуушадаар анханай суутай байһан.
Гансал талха таряан дуталдуу, хүйтэн газар, август һарада хюруу унадаг шэнжэтэй.
Шойсороной Дамдин бүри дайнай урда “Улаан Малшан” колхозойноо түрүүлэгшэ ябаһан.
1946 ондо дайнһаа элүүр мэндэ бусажа ерэһээр, энэл тушаалдаа хүдэлжэ эхилээ.
Һүни, үдэрые илгангүй, хамтын ажалда ябаа.
Забһартань нэгэ-хоёр хоноод лэ, агнуурида гараха.
“Дамдимнай буугаа үргэлөөд, хүтэл өөдэ үгсэбэ.
Нэгэ юумэ торгоохо, Хангай хайрлаха бэзэ”, – гэлдэжэ, борохон шүлэндэ һанаатай хүгшэд һэр-мэр гэлдэхэ.
“Бидэнэр, эрэшүүл, нютагайнгаа түшэг нюрга болоогүйдөө яахабибди даа.
Илангаяа эрэшүүлээ алдаһан айлнууд хайратай.
Өөрынгөөл аманда гэжэ нэтэржэ яажа болохоб.
Хүбаа, шандааһаяа шангадхахал болоош”, – гэжэ өөрөө өөртөө тангариглан захирһан мэтэ моринойнгоо ябадал түргэдхэн дабшадаг һэн.
Олзотой гартай һэн, Дамдин.
Ганзага хооһон бусаа гэжэ байгаагүй.
Буга гүрөөһэ олзолоод, арһыень хуулаад, айлайнгаа тоогоор аб адляар хубааха.
Һууринайнгаа дээдэ талаһаа тараажа захалха.
Өөрөө гэр бүлөөрөө эгээл доодо талада байдаг тула үлэһыень – нэгэ-хоёр шүлэнэйхиие гэртээ асарха.
“Зай, яахаб, олоороо ама хүртэхэдэ хоолтой”, - гэхэ Долгор һамганиинь.
Хуурай-Сахирай буржаатан угай Дэлгэрэй Түгэдэй Долгор басаган һэн.
1937 ондо айл болоһон бэлэй.
“Энэ Дамдин зонтоёо хоолоо хубаалдахадаа, өөртөөл һайн юумэ хэнэ.
Үри хүүгэдтэнь, аша зээнэртэнь һайн байха.
Хүбүү ехээр хүлеэнэ.
Хүбүүн үри ерэхэл байха”, - гэлсэхэ үбгэд, хүгшэд.
Гурбадахи үриингөө түрэхэдэ, одоол хүбүүн гэжэ һанаһаниинь, дахин басаган байшоо.
Нагадцынь хүүхэнэй хүйһынь хүндэхэдөө, Будаанай гэжэ өөрынгөө нэрэ үгөө һэн.
Дүрбэдэхи үхибүүнэй-хүбүүнэй түрэхэдэ, одоошье үер баяр болобо.
Энэ үедэ Будаанай хүлдэ оронхой, өөрынгөө хүүгэн хэлэн дээрэ шулаганан абар-табар гэшхэлнэ.
Дамдинтанай түрэлэй Сэрэн абгайн һамган Сэрэнжаб Будаанайда эльгэтэй, сула эрхэлүүлдэг байба.
“Жороотой болоо Будаанай, жороотойхон Будаанай” гэхэ.
Сэрэн абгай Дамдинтай нэгэ уулзаад хэлэбэ: “Норжоп үхиндэмнай нүхэр болгожо, Будаанайнгаа үгыт даа.
Олон үхибүүтэй болохо нюуртай ха юмта.
Хаанашье томо болоо һаа, яаха юм. ”Дамдин түдэгэсэбэшье, арсажа шадабагүй.
Холошье бэшэ, түрэлэйдөө ха юм даа.
Нэгэ хэды болоод, Хуурай-Сахирһаа Дамдинай хадам эхэ – Заахан төөбии айлшалхань гэһэн һураг суу дуулдаба.
Жаа хүүгэдтэй басагандаа туһалха һанаатай нэгэ һараар бууха һанаатай.
Уданшьегүй тоһо зөөхэй, аарса аарюул ганзагалһан төөбии ерэбэл даа.
Сай уужа һуутараа, Будаанайе үгылбэ.
Басаганиинь ушар ёһыень хөөрэжэ үгэбэ.
Заахан төөбии ондоо юушье хэлэнгүй, мориндоо мордожо, Сэрэнтэн тээшэ шогшуулба.
Үдэшэлэн Дамдин ажалһаа ерээд, хадам эжынгээ мүрөөр Сэрэнтэн тээшэ гүйлгэбэ.
Сэрэнжаб сошонги янзатайгаар хэлэбэ:- Заахан төөбии орожо ерэһээр лэ, үлүү үгэ дуугүй Будаанайе эмээлэйнгээ бүүргын урда тээ һуулгаад, доошоо хатаргажархёо.
Удаань хоёр-гурба хоноод, Дамдин Хуурай-Сахир ошобо.
Заахан төөбии ууртай байба.
- Хэшэг буянайнгаа үхиие юундэ шоо үзөөбта, юундэ айлда үгөөбта?
Зүрхэн таладаа бурханай тэмдэгтэй – түхэреэн мэнгэтэй үхин юм.
Гал гуламтынгаа гурбан хүлэй тулгын нэгыень хажуу тээшэнь үгэжэ, тогоогоо хэлтылгэхэеэ һанаа гүт?
Хүүхэнэйнгээ заяашыень гомдохоогоот, хүлисэл гуйгты, - гээд, Будаанайе үгэнгүй, хүрьгэнөө гэртэнь хооһоор ябуулба.
Һамгантаяа һайса зүбшөөд, тэргэ морёо хүллэжэ, нарай хүбүүгээ абаад, дахинаа Хуурай-Сахираа зорибод.
Аяга баридаг таабайе урижа, Будаанайн заяашаһаа хүлисэл гуйһан ном уншуулба.
Заахан төөбии одоошье зөөлэржэ, Будаанайдаа оёһон хээ угалзатай буряад гутал, бээлэй бэлэглэбэ.
Хангалтай һайхан үбһэ тэргэ дээрэ зузаанаар дэбдеэд, Будаанайгаа хүргэлсэхэеэ ошобо.
Гэртээ хүндэтэйгөөр лэ бусаһан юм, Будаанай.
“Эжы, абынгаа самса угааха, үнеэгээ һааха, эгэшэнэр дүүнэртээ түшэгынь болохо Будаанайм.
Булган һүүлтэй хүүхэмни. ”, - гэжэ байжа төөбии ашаяа эрхэлүүлнэ.
Һүүлдэшэг, дүрбэ-таба хүрөөд ябахадаа, төөбиидөө мориндонь һундалдажа, мал харалсахаа ошодогоо Будаанай һанадаг.
“Хашаг хамхуул шэнги хойноһоом таһа аһалдаад һууха юм.
Бариһанаа табихагүй” гэжэ төөбиинь магтаха.
Бүхы юумэн Заахан төөбиин хэлээшээр болоо.
Эгэшынгээ һургуулида һурахаа ошоходонь, гэрээ сэбэрлэхэ, хубсаһа хунар угааха, малаа хараха гэхэһээ эхилээд, үдэр бүриин ажалые хуу хэдэг болоо Будаанай.
Ажалда шударгы, түрэлхидэйнгөө үгэ соо.
Дахинаа хүбүүн үриин түрэхэдэ, абань Заахан төөбиин үгэ даган, басаганайнгаа толгой эльбэжэ, “Булган һүүлтэй хүүхэмни. ” гэжэ энхэржэ һуудаг бэлэй.
Автор: Галина БАЗАРЖАПОВАФото: Алла Цыбиковагай зурагуран зохёолБуряад Улас  фото: Буряад Уласай засагай сайтһаа                                   ТОСХОНОЙ ТΥШЭГ ТУЛГА«Хүдɵɵ ажахы – элинсэгүүдэй сэргэ» гэhэн элидхэл соогоо Алексей Цыденов Буряад Уласай Засагай газарай хүдɵɵ ажахые бодхоон хүгжɵɵлгын хэрэгтэ нэн түрүүн хүдɵɵгэй  ажаhуугшадай байдал hайжаруулхын түлɵɵ оролдодог гэжэ онсо тэмдэглэнэ.
- Тус элидхэлэй гол ёhо заршамынь олониие гайхуулха гэжэ тоосоогүй, - гээд, Толгойлогшо үргэлжэлүүлнэ.
Yнэн дээрээ хүдɵɵ ажахыhаа гүрэнэй санда ямаршье олзо нэмэлгэ оруулагдадаггүй гэжэ эли.
Манай  Буряад Уласта хүдɵɵ ажахын хүгжэлтэ хоёр шэглэлээр ябуулагдадаг: нэгэдэхеэр, ажаhуугшадые ажалаар хангалта, хоёрдохёор, эдеэ хоолой нɵɵсэлгэ.
Юрын хүнүүд түрэл нютагhаа холо ошонгүй, вахта болон элдэб янзын нэмэри олзын хүдэлмэринүүдые бэдэрэнгүй, түрэл нютагтаа ядамаргүй hайн салинтай, мүнгэтэй түбхинэжэ hууха аргатай.
Урдань совет засагай үедэшье хүдɵɵгэй hуурингуудhаа хүнүүд томо хотонууд руу нүүжэ ошодог байhан гэжэ эли.
Мүнɵɵнэйшье  үедэ хүдɵɵгэй ажаhуугшад хотонууд руу  бүри олоороо нүүдэг болоhон гэжэ мэдэнэбди.
Дам саашаа ерээдүйн сагта иимэ байдалай үргэлжэлхэ тухай хэлэгдэдэг.
Тиигэбэшье  гүрэн түрын засаг зургаанууд хүдɵɵгэй ажаhуугшадые хэзээдэшье орхихогүй, хододоо дэмжэлтэ туhаламжа үзүүлхэ үүргэтэй.
Тэрээнhээ гадуур  мүнɵɵ залуушуулай хотоhоо хүдɵɵ нютагуудтаа бусажа, үмсын хэрэг эрхилhэн hайн  ушарай жэшээнүүд бии боложо урмашуулдаг.
Буряад Уласта хэдэн арбаад мянган гэр бүлэнүүд эсэхэ сусахаяа мэдэнгүй, бүхы хүсэ шадалаа зорюулжа, үмсынгɵɵ ажахынуудта ажалладаг.
Тэдэнэр ɵɵhэдыгɵɵ, түрэлхидɵɵ эдеэ хоолоор хангахаhаа гадна, үшɵɵ худалдаа наймаанда табижа, бусадые тэжээнэ ха юм.
Yмсын ажахынхидай ажал хэрэгүүдынь манай ниигэмэй бусад мэргэжэлтэ албануудтай адли зэргэ хүндэтэй ба хэрэгтэй ажал хүдэлмэри!
«Мянгаад жэлнүүдэй туршада элинсэгүүдэйнгээ үеhɵɵ үедэ дамжуулжа, сахин хүгжɵɵhэн хэрэгые хүндэлэн абаад, хүрьhэтэ газартаяа холбоотой ажаhуудаг хүнүүд болоно.
Тэдэниие дэмжэн туhалха – манай гол үүргэ», - гэжэ Уласай Толгойлогшо онсо тэмдэглэнэ.
ФЕРМЕРНΥΥДЭЙ  hУРАЛСАЛСаашань Толгойлогшын  хэлэhээр, хүдɵɵгэй hуурингуудай ганса инфраструктурые хүгжɵɵлгын хэрэг ажаhуугшадай байдалые яашье дүүрээр ханган hайжаруулхагүй.
Хүнүүдэй тогтууритай байдалтай байхын тулада hайн салин хэрэгтэй.
А. Цыденовэй хэлэhээр, мүнɵɵ дээрээ хүдɵɵ нютагуудай инфраструктурын хүгжэлтэдэ правительствын зүгhɵɵ 840 сая түхэриг мүнгэн гаргашалагдаhан.
Тэрэнэй хажуугаар  залуу фермернүүдэй hуралсал эмхидхэхэ тухай зорилго табигдаад байна.
- Фермернүүдэй ажахынууд элдэб янзын хүдɵɵгэй хүгжэлтын программануудаар  3-hаа 10 сая түхэриг хүрэтэр мүнгэндэ хүртэхэ аргатай, - гэжэ Буряад Уласай Толгойлогшо хэлэнэ.
Тэрэнэй тулада тусхай конкурс-урилдаануудта хабаадажа илаха хэрэгтэй.
Хэдышье ажалша бүхэриг, сүхэршэгүй хүсэлтэй залуу фермернүүд эрдэм мэдэсын дуталдаhан ушараар эрхилhэн хэрэгээ орхихо баатай болодог.
Тиимэhээ мүнɵɵ Буряадай Хүдɵɵ ажахын яаманай дэргэдэ «Информационно – методологическа түб» байгуулагдаhан.
Тэндэ фермернүүдэй бизнес-түсэбүүд зохёон табигдадаг, хүдɵɵ ажахын оньhон техникын болон бусад онол аргануудай хэшээлнүүд үнгэргэгдэдэг.
Тус хэмжээнүүдэй ашаар  фермернүүдэй субсиди абаха хэрэгтэнь ехэ туhаламжа үзүүлэгдэнэ гэжэ тэмдэглэхэнь шухала.
Юунэй түлɵɵ субсиди үгтэнэб, тэрэниие яагаад зүбɵɵр хэрэглэхэб, эсэстэнь ямар дүнгүүдые туйлахабиб гэжэ фермер hайнаар ойлгодог, ажал хэрэгээ аша үрэтэйгɵɵр ябуулжа hурадаг.
Манай регионой хүдɵɵ ажахын мэргэжэлтэдэй эрдэм мэдэсэнь, арга боломжонуудынь дээшэлжэ, ажал хүдэлмэриинь шанар hайжаржа баярлуулна.
ГУСИНООЗЁРСКЫН ТЕПЛИЦЭНΥΥДАлексей Цыденов фермернүүдэй томо ажахынуудые ба кооперативуудые онсо илган, анхаралаа хандуулна.
Юундэб гэхэдэ, тэдэнэр бүхы Буряад Уласые эдеэ хоолоор хангадаг үүргэтэй ха юм.
Мүнɵɵнэй сагай эрхээр энэ ехэ шухала.
Жэшээнь, «Зүүн Сибириин» ба «Николаевский» гэhэн гахайнуудые тэжээдэг комплекснуудай ашаар Буряад орон гахайн мяхаар дуталдадаггүй.
Тэдэнэр хоорондоо үрдилдэн тэмсэдэг hэн тула мяханай сэн үлүү ехээр дээшээ бододоггүй.
Тэрэнэй хажуугаар  Гусиноозёрскдо ургасын эдеэнэй теплицэнүүдые барилгын ехэ hайн түhɵɵ түсэб бэелүүлэгдэжэ эхилэнхэй.
Мүнɵɵ дээрээ  маанадhаа дулдыдахагүй шалтагаанаар  ажал хэрэгүүд тогтоод байна, мүн лэ инвесторынь hэлгээ.
Тиигэбэшье  тус түсэбые манай правительство заабол хүсэлдүүлхэ.
Региониие эдеэ хоолоор дүүрээр хангахын хэрэгтэ тус теплицэнүүд маша шухала удха шанартай.
Тэрэнэй хажуугаар  Монгол руу ургасын эдеэнэй ехэ экспорт эмхидхэхээр арга боломжо бии.
Шэнэ инвесторэй урда  нэн түрүүн  Буряад орониие үнэгүй огородой эдеэгээр дүүрээр хангаhанай удаа бусад хүршэ регионууд болон хари гүрэнүүдтэ худалдаха гэhэн эрилтэ табигдаhан.
Автор: Баярма БАТОРОВАФото: Буряад Уласай засагай сайтһаахүдөө ажахы  Бальжиров Цыбик Норбоевич (1908- 1980) Мухар-Шэбэрэй Суулга һууринда түрэһэн.
Хашиин приходской һургуулида эхин шатын һуралсал гараһан.
Хашиида трактористын курсада һураһан, түрүүшын Фордзон трактораар Суулгаяа ерэһэн.
Суулгын Ошон коммуна, Калининай нэрэмжэтэ колхоз, мүн Суулгын совхоздо дайнай урда, хойто жэлнүүдтэ трактористаар, адуушанаар, хонишоноор бүхы наһаараа магтаалтай хүдэлһэн.
1942 ондо Улаан Армида татагдаһан, Шэтын 71-дэхи разъезддэ сэрэгшын һургуули гараад, Москва шадар дайн байлдаануудта ороһон.
1-дэхи Белоруссиин фронтын 115-дахи гвардиин миномётно полктой Берлин хүрэтэр һуурин хотонуудые, гүрэн түрэнүүдые сүлөөлжэ, 1945 оной майн 2-то Рейхстагһаа холо бэшэ Илалтын салюдта хабаадалсаһан.
Энэл май һарадаа сэрэгэй полуторка машинаар Эльбэ мүрэн шадархи дайнай газарһаа совет сэрэгшэдые Берлин асаралсаһан.
Иигэжэ дайгаа дүүргэжэ, «Шэн зоригой түлөө», «Дайшалхы габьяагай түлөө», «Москвае хамгаалһанай түлөө», «Варшавые сүлөөлһэнэй түлөө», «Берлиниие абаһанай түлөө”, “Германиие илаһанай түлөө” медальнуудтай нютагаа бусаһан түүхэтэй.
1959 он.
Зээ хүбүүн Мүнхэ-Жаргалтаяа1939-1940 он.
Һуралсалай жэл.
Сагаан-Шулуутайн эхин һургуулиин коллектив.
1940 оной майн 18.
Дээрэ 4-дэхи залуу багша Бальжиров Цырен-Дондок Норбоевич.
Бальжиров Цырен-Дондок Норбоевич (1918-07.
1942) Мухар-Шэбэрэй аймагай Суулга һууринда түрэһэн.
Суулгын 7 жэлэй һургуули дүүргээд, Улаан-Үдын багшанарай училищида һураһан.
1939-1940 оной һуралсалай жэлнүүдтэ Мухар-Шэбэрэй Сагаан-Шулуутайн эхин һургуулида багшалһан.
1940 оной октябрь һарада Улаан Армида сэрэгтэ татагдаһан.
Ленинградай фронтдо дайлалдаа.
1942 оной июль һарада «һураггүй үгы болоо» гэһэн мэдээ абтаһан.
Иигэжэ Цырен-Дондок Норбоевич 24 наһандаа баатарай үхэлөөр холын дайдада, Ленинград шадар унаһан түүхэтэй.
Энэ аюулта, шуһата дайнһаа түрэл нютагаа бусаха хубигүй байгаа.
Улаан-Үдэ.
1939 оной июниин 26.
Залуу багшанар.
Доро зүүн гарһаа 2-дохи Бальжиров Ц-Д. Н. Бато-Нима Гатыпович Гомбожапов (1924-2004) Мухар-Шэбэр аймагай Суулга һууринда түрэһэн.
Капитан, авиатехник Бато-Нима Гатыпович Зүүн фронтдо 246- дахи дивизиин 356-дахи авиаполкын бүридэлдэ 1942 – 1950 онуудта алба хаагаа.
Шагналнуудынь: Эсэгын дайнай 2 шатын орден, “Япониие илалтын түлөө” медаль.
Бальжир Батуевич Ширипнимбуев 1941 оной декабриин 22-һоо 1942 оной ноябриин 27 болотор 5-дахи гвардейскэ мото-стрелково полкын бүридэлдэ ротын замполитругаар дайлалдаа.
Смоленскэ шэглэлээр Жуклин, Сорочки һууринуудтахи, Ржевскэ шэглэлээр, Вязьмаһаа Гжданск хүрэтэр байлдаануудта хабаадаа.
Хоёр дахин шархатаһан, бүтүүгээр гэмтэһэн.
Улаан Одоной, Дайшалхы Улаан тугай, Эсэгын дайнай орденуудаар, “Шэн зоригой түлөө”, “Германиие илалтын түлөө” медальнуудаар шагнагдаһан.
Цыжип Санжиевич Санжиев (1912-1978) 1941 оной июлиин 25- да фронт мордоһон.
Ахамад сержант, 62-дохи автомобильна полкын отделениин командир Агуу Илалтые Австрида угтаад, Зүүн фронт Мукден хото эльгээгдэһэн.
1946 оной июниин 8-да сэрэгһээ табигдаа.
Бальжинима Дондокович Дондуков 1919 ондо Суулга һууринда түрэһэн.
374-дэхи стрелково дивизиин 942-дохи артполкын бүридэлдэ тагнуулшанаар дайлалдаа.
1943 оной мартын 23-да хүндэ шархануудһаа боложо наһа бараа.
Ленинградска можын Кировскэ районой Назия һууринда хүдөөлүүлэгдэнхэй.
Жамбал Будаевич Цыбикжапов (1923 - 1987) Алас Дурнын 2-дохи фронтын сэрэгэй бүридэлдэ япон булимтарагшадтай дайлалдаа.
“Япониие илалтын түлөө” медаляар, Эсэгын дайнай 2 шатын орденоор шагнагданхай.
Автор: Аркадий БАТОМУНКУЕВАЙ түсэлБуряад УласҮнгэрhэн сагай гэрэл зурагуудЭсэгэ ороноо хамгаалгын Агууехэ дайнай ветеранууд Калым с тюркского переводится как «плата за невесту» или выкуп.
По-бурятски – анза, басаганай худалдаан, адуун (басаганай адуун).
Это была компенсация роду невесты за потерю женщины-работницы и имущества, которое она уносила в род мужа.
В прошлом калым был широко распространён во многих странах мира, а в некоторых этот обычай практикуется до сих пор.
Как появился анза?
Калым был у большинства бурят в XIX веке и вплоть до наступления Советской власти.
Но был он не всегда.
Так, у эхиритов до XVII в. была традиция искать невесту вдали.
«Молодой парень садился на коня и уезжал в дальние края.
При встрече с понравившейся девушкой предлагал выйти за него замуж.
Если та соглашалась, он её увозил к себе.
Девушки согласия родителей особо не спрашивали, да и те не возражали» (П. С. Дырхеев.
Верхоленские буряты. с. 122, 2011).
Калыма, как и свадеб, не было.
Но со временем численность населения заметно возросла, и с середины XVIII в. в обычай входят свадьбы, начинает внедряться калым.
Почему же он появился?
Богатые давали больше и отбивали невест.
Они имели по 2 - 4 жены, чтобы иметь больше детей и для работы по хозяйству, но большинство мужчин имели одну жену.
Величина калыма Размер выкупа зависел от состоятельности сторон.
За некоторых жён платили до 100 лошадей, значительное количество быков, овец и верблюдов.
Одно из названий калыма по-бурятски - адуун (басаганай адуун).
Это означало табун кобылиц с одним жеребцом во главе и говорило о том, что в старину калым выплачивался скотом.
У кударинских бурят в конце XIX века, кроме скота, в калым входила денежная сумма от 300 до 700 рублей серебром.
У ольхонцев: «У здешних бурят за калым надо платить 470-500 и более рублей, 40-30 скотины, да прибавить «амани морин (конь для езды), ургай гүүн (хоримой) (кобылица для пира), дуртор үхэр (зылэй үнеэн) (корова для доения)» (Жамцарано. с. 66-67).
У кудинцев (современный Эхирит-Булагатский район Усть-Орды) в конце XIX в. от 300 до 400 рублей и 6-7 голов скота.
До революции было уже от 500 – маленький калым, до 600 -700 – средний и даже до 1000 руб. и больше – до 1500 рублей.
Для сравнения, в это же время у осетин норма калыма была в 200 рублей; у ингушей в 105 руб. , в Дагестане калым был заменен брачным договором.
И только у башкир его величина была сопоставима с бурятами и составляла от 150 до 1500 рублей.
Обычно семье было трудно выплатить калым сразу, поэтому прибегали к рассрочке.
Первый взнос рублей 100 – 150, а затем ежегодно заранее условленные суммы.
В тяжелые годы делалось снисхождение, а в благоприятные платили больше.
Плюс церемония свадьбы стоимостью рублей в 200 и более.
В старину, когда платили скотом, было легче.
Выплачивали голов 25-30, иногда до 60 голов крупного скота (не считая мелкого).
На свадьбах кололи баранов и пили домашний тарасун, а не как позднее – водку из магазинов.
Общеродовой расход «Калым выплачивает семья жениха семье невесты; в выплате его, а равно в расходах по празднованию свадьбы принимает участие весь род, ссужая отца жениха деньгами (беспроцентная ссуда) на выплату калыма и давая ему их (безвозвратная ссуда) на расходы по свадьбе.
Кроме того, каждый сородич несёт на свадьбу свой тарасун и считает своей обязанностью принять по мере сил участие в угощении гостей.
Уже в этом одном чувствуется, что свадьба - дело не одной семьи, а всего рода.
В прежние времена, когда скот был общеродовым достоянием, калым выплачивался из общеродовой кассы и поступал, как выкуп за утрату члена в другую общеродовую кассу.
Рельефнее всего пережиток того времени, когда калым выплачивал весь род, выступает при выходе вдовы замуж внутри рода её покойного мужа.
Как было сказано, при этом калым не платят, хотя бы вдова выходила в самую дальнюю ветвь рода.
Если дело женитьбы и выплаты калыма было бы личным делом одной семьи – этого, конечно, не было бы, т. к. при этом семья, откуда ушла вдова, терпит большие убытки, между тем, как семья, куда она входит, получает бесплатно новую работницу» (Петри.
С. 242).
Но иногда стоимость приданого невесты могла превысить стоимость калыма.
Это был подарок рода, а затем семьи, выходящей замуж девушке.
Приданое - энжэ, являлось её полной собственностью, и муж не имел на него никакого права.
В случае развода жена уходила с приданым, и его размер являлся своего рода гарантией высокого статуса женщины в новой семье.
Альтернативы выкупу От калыма жестоко страдали бедняки: «Из-за калыма беднота почти не женилась, нечем было платить калым, иные долго не женились, до 40 – 50 лет» (О. Афиногенова.
Родословные легенды и предания моего рода.
2018). В выигрыше были богачи, которые, по сути, покупали самых красивых девушек и две – четыре жены были у них нормой.
Так, купец и судовладелец Михаил Бичаханов имел трёх жен, а богач Исаак Ертагаев – семь.
Но обходились и без выкупа, по обычаю-андалята — обмену, когда две семьи, имевшие сыновей и дочерей каждая, обменивались девушками.
Это не гарантировало качества, могли подсунуть невесту с дефектами.
В селе Дархаты близ Усть-Орды привезли подслеповатую девушку, которую пришлось возвращать.
Те, кто не мог выплатить калым, могли отработать его.
Они жили в роду или семье невесты на условиях простого работника определённое количество лет, а часть калыма могли отдать деньгами.
Калым вынуждал и к женитьбе на русских девушках и карымках (русско-бурятских метисках).
«Главным стимулом, заставляющим бурят жениться на крещёных, обрусевших бурятках, так называемых «ясачных инородцах», служит то обстоятельство, что за крещёную не нужно платить калыма» (Петри с. 233).
Еще одно негативное следствие калыма - это такая крайняя мера как похищение женщин.
Особенностям национальной традиции умыкания невест и наличии трансбайкальского и транссаянского трафиков у меня посвящена отдельная статья.
Этот жестокий по отношению к женщинам обычай продержался в отдельных местах этнической Бурятии (Усть-Орде, Аге, Джиде и др. ) вплоть до 70-х годов ХХ века.
Почему исчез калым?
Передовые люди того времени понимали вред этого обычая.
В 1885 году тайша кударинских бурят Иван Заяханов-Хамаганов публично выступил против калыма.
Он привёл факты экономических потерь от калыма и указал на нравственную сторону – «потребность вступления в брак у нас является не результатом взаимной любви и симпатии сторон, а просто делом хозяйственно-экономического расчёта», «у нас нет слов выражения нежных взаимных отношений между полами, - нет любовно-ласкательных слов, кроме слова «дуратай».
В Забайкалье практика калыма исчезла раньше: «…. у забайкальцев калым потерял свое прежнее значение.
Начинают считать девушку за человека».
(Жамцарано с. 66-67).
Однако причина была не только в нравственном прогрессе, но и в большом количестве неженатых лам.
«До Великой Октябрьской революции в бурятских улусах действовало 46 монастырей (дацанов), в которых насчитывалось 23 тыс. священнослужителей» (Справочник «Бурятия», 2011).
Возможно, эта цифра отражает наивысший пик численности лам, поскольку там же указывается, что «К 1917 г. на территории Бурятии насчитывалось до 15 тыс. лам и хувараков (10% бурят мужского пола)».
Этого было достаточно для возникновения дисбаланса между количеством потенциальных женихов и невест.
Если в Предбайкалье не хватало девушек, то в Забайкалье мужчин.
Окончательно решила вопрос калыма Советская власть.
Она установила реальное равноправие между мужчинами и женщинами и решительно ликвидировала обычай выкупа невест.
Но, как отголосок, он остался в ритуалах современных свадеб, когда подружки невесты требуют от жениха и его друзей «выкуп» за неё.
Автор: Александр МАХАЧКЕЕВБурятия На старинной фотографии стоят две красивые и богато одетые девушки, скорее дамы.
Одеты по европейски.
У той, что слева, на белой ручке можно разглядеть  кольца и перстни.
У той, что справа, короткое пальто украшено пушистыми кистями - соболиными хвостами.
Шапки примерно такой формы носят ольхонские бурятки.
Но, в 1917 году шляпки «ток» из зимнего меха были на пике моды.
Из под полы длинной шубы одной и подола платья другой выглядывают кончики узких сапожек или ботинок.
Во взглядах сквозит достоинство и спокойная уверенность.
Стена за ними оклеена обоями, а внизу название фотосалона «Фотография Г. Лустенберга» и адрес в Иркутске.
Портрет конца прекрасной эпохи.
Кто они, эти прелестные девушки?
И как сложилась их судьба?
Остановленное мгновениеЭтот «осколок истории», извлеченный из бережно сохраненного семейного альбома, появился на ленте ФБ более года назад.
Нашлась и её владелица, Стелла Шулунова, правнучка, той самой, что слева,  Соржэ Павловой.
А её подруга осталась пока неизвестной.
Сохранилось несколько фотографий с Соржэ.
В том числе и групповые, снятые, вероятно, где-то дома, а не в салоне.
Она была родом из улуса Талькин, что в современном Нукутском районе Иркутской области.
Соржэ была из состоятельной семьи и училась в местном приходском училище, где было  «женское отделение для первоначального обучения детей женского пола русской грамоте и рукоделию».
Затем  продолжила образование в гимназии, расположенной в центре Иркутска на  берегу Ангары в красивом здании с парадными подъездными пандусами.
По родительскому сговору она удачно вышла замуж за Мальтея Павлова, младшего сына из зажиточной семьи Павловых.
В паспортах у них значились русские имена Анастасия и Максим.
Большой дом Павловых и усадьба стояли на пригорке в Шулутах (дом сохранился, но от времени уже обветшал).
После того как их репрессировали, его отдали под школу.
Держали много скота, даже верблюдов.
Их тогда еще разводили в Унгинской степи, а в семье Павловых долго сохранялись потники из верблюжьей шерсти.
Возможно, отсюда и имя Мальтея, в переводе с бурятского языка - скотовод.
В их хозяйстве были и плодородные поля, которые весной раньше других оттаивали от снега, а осенью позднее попадали под заморозки.
Жизнь, казалось,  была расписана на годы вперед…Всё золото улуса Для них, во всяком случае, и не только.
Вот отрывок из воспоминаний Евдокии Иригзеновны Аюевой, первой женщины прокурора в Бурятии и члена Верховного суда РСФСР: «Однажды летом в 23-ем или 24-ом году в Алари состоялся грандиозный по местному масштабу  праздник «Майдарин морин» - «Божественного коня» - по буддийской религии.
Люди съехались со всех улусов, и народу было очень много.
Тогда меня поразило то, как богато были одеты женщины: на головах у многих шапки, отороченные соболиным мехом, на шеях золотые украшения в несколько рядов, бархатные или шёлковые платья, сверх которых были надеты полудлинные безрукавки, обшитые спереди по краям серебряными монетами – «хубяса» (Е. Аюева Воспоминания юриста с. 18).
Впрочем, так одеты были далеко не все и Аюева добавляет: «Мне стало грустно оттого, что ничего подобного нет у моей мамы».
Октябрьская революция Эта фотография Соржэ и её неизвестной подруги сделана еще раньше, в роковом для всей страны 1917 году.
Из этого же периода сохранился  обрезок  другого снимка унгинской красавицы в собольей шубе и шапке.
Роскошный мех переливается и искрится, оттеняя её благородную внешность и нежную женственность.
В вырезе воротника галстук, признак хорошего вкуса и статусности.
В выразительном взгляде таятся глубина и многозначность.
Это было на заре революции.
Но, она не знала об этом и могла ещё позволить себе дорогие наряды.
Совсем скоро, когда в Иркутске воцарится  анархия, появляться в них станет смертельно  опасно.
Противоборствующие стороны  и вместе с ними  шайки вооружённых бандитов будут чинить грабежи и насилия.
В соответствии с  революционными веяниями, на смену шубам и элегантным шляпкам, придет «комиссарский шик»: кожаные тужурки, прямые юбки и красные банты.
В декабре 1917-го революция дошла до Иркутска.
Произошли ожесточенные бои между красногвардейцами с одной стороны и юнкерами с казаками с другой.
С обеих сторон к ним присоединились добровольцы.
Среди  них была  бурятка Мария Сахъянова, которая вместе с подругами,  под видом сестер Красного Креста вывозила раненых из осажденного юнкерами Белого дома.
Другой видный бурят в Иркутске Владимир Чайванов (первый сыщик, чекист, советский дипломат и скрипач из аларских бурят) участвовал в анархистских реквизициях: «Известен факт личного участия Нестора Каландаришвили 26 января 1918 г. в компании с руководителем профсоюза Чайвановым в попытке силового взыскания 5 % налога с владельца кинематографа Дон-Отелло в пользу профессионального союза работников музыки, театра и зрелищ» (Новая Сибирь, 1918.
No 9).
У Белого моряПавловы были далеки от этих бурных событий.
Они не были ни революционерами, ни контрреволюционерами.
Ни белыми, и не красными.
Но тихо  отсидеться от судьбоносных событий у себя в Шулутах было невозможно.
Необратимые перемены, последовавшие  вслед за Октябрьским переворотом и Гражданской войной, постучались им в двери сами.
Постучались грубо и бесцеремонно.
Сохранились еще две фотографии Соржэ того периода.
На одном она сидит вполоборота в стильном демисезонном пальто, на ногах ботинки.
На другой, в анфас, держит за ручку - малышку, дочь Марусю.
Женщина сидит в закрытом длинном платье, голова повязана белым платком, обувь, почти не видна и никаких украшений.
Во взгляде проглядываются следы усталости и грусти, в нём нет уже той былой уверенности ни в сегодняшнем дне, ни тем более в будущем…Из хозяев жизни они не сразу, в одночасье, но достаточно быстро превратились в гонимых.
В двадцатые годы их хозяйство было конфисковано, а сами Соржэ с Мальтеем и детьми были сосланы в Архангельскую область.
Там они пробыли три долгих и невыносимо тяжелых года.
От голодной смерти их выручала работа Мальтея конюхом.
В крайних случаях они спасались, походным способом воинов Чингисхана.
Он вскрывал вену на шее у лошадей,  и они с детьми пили эту кровь.
Так они пережили первую ссылку.
Домой возвращались в теплушках, в вагоне вместе со скотом.
Чтобы добыть еду, сын Аркадий, которому было всего 3 года, выплясывал на станциях перед солдатами и ему давали за это кусковой сахар и немного хлеба.
И все же, из этой ссылки вся семья вернулась в родные Шулуты в полном составе.
Побег из ссылкиВо второй раз семью отправили в Туруханский край.
Это были низовья Енисея, на самом севере современного Красноярского края.
Здесь когда-то отбывал ссылку сам Сталин и в эти же гиблые места сослали Павловых.
Суровая природа, труднодоступность и малонаселённость края оставляли семье ничтожно мало шансов для выживания.
Нужно было, что-то делать и Мальтей на последние припрятанные золотые монеты, сумел подкупить охрану.
Однажды, в ночь семья бежала.
Чудом добрались до  Зимы.
Возвращаться домой в Шулуты было опасно, их бы тут же повязали вновь.
Мальтею удалось устроиться разнорабочим на железную дорогу, а дочь Мария там же, проводницей.
Кристина и Аркадий оставались дома, а самая младшая Фрося, была уже отдана брату на воспитание, чтобы и она не попала под каток репрессий.
Казалось, что вот появился свет в конце тоннеля, что,  наконец, они прошли круги ада, и затеплилась надежда на спокойную жизнь.
Но, судьба распорядилась иначе.
После бегства из Туруханской ссылки здоровье Соржэ было сильно подорвано, и вскоре она умерла в Зиме…
У неё и Мальтея было четверо детей.
Им не дано было увидеть своих 12 внуков, 16 правнуков и 9 праправнуков.
Это трагическая и, собственно, типичная судьба представителей передового по тем временам, но так и не успевшего стать на ноги класса бурятской буржуазии.
P. S. «На старых фотографиях застывшие мгновения, Как отпечатки прошлого от пройденных дорог.
И смотрят из безвременья ушедших поколения, Кусая душу памятью, как легкий холодок…»Автор: Александр МАХАЧКЕЕВ​ Захааминай аймагай "Хуртага" СПК-гай талха таряанай талмай харгын хажуугаар жэрысэ харагдана.
Анхандаа энэ газар дээрэ 1300 гектар таригдадаг һаа, мүнөө  үедэ 600 хүрэтэр бага болонхой.
Мүнөө жэл эндэ 500 гектарта орооhото зүйл, мүн 120 гектарай талмайда тэжээлэй ургаса таригданхай.
Нэрлэбэл, шэниисэ, ешмээн, обёос, зелёнко.
“Хабар хүйтэншэг байжа, таряан удаан эдеэшэнэ, намарнай ута болохонь ха.
Саһанай нэгэ хэды ороогүй байгаа һаань, таряамнай  хуу хуряагдаха”, - гэжэ Хуртага нютагай ажахын түрүүлэгшэ Артур Намдаков хөөрэнэ.
Сагай уларилай элдэбын байбашье, түсэбэй ёhоор зориhон хэмжээнэй ургаса, талха таряан  абтагдаха гэжэ найдамаар.
- Ногоомнай, талха таряамнай ехэ һайн ургаа, малай тэжээл хуу хуряагдаа.
Бүхыдөө малай тэжээл 35 мянган тонноһоо  үлүү болонхой.
Зелёнко гансал үлөөд байна, мэнэ дүүргэхэбди.
Хартаабха 185 гектарта таряа һэмди, тэрэнээ бултыень хуряагаабди, – гэжэ Захааминай аймагай захиргаанай хүдөө ажахын һалбариин таһагые даагшын орлогшо Баир Ласаранов хэлэнэ һэн.
Энээнhээ гадуур шэмэ шүүhэтэй  ногоон гаража, үбhэ ногоон баянаар абтанхай, тиимэһээл үбэлэй сагта  Захааминай адуу мал садхалан ябаха гэжэ батаар хэлэхээр.
“Талха таряагаа манай аба эжынэр һайнаар ургуулжа байгаа, бидэ, үри хүүгэдынь, тэрэ заншалыень, ажалыень мартахагүй гэжэ тарижал байнабди.
Газар дээрэ ажаллажа, һайн талха таряа, ургаса абажа байхада, ямар урматайб даа.
Таряанай һайн ургахада, нютагай зон адуу малаа, гахай-нохойгоо үдхэжэ эхилнэ.
Байдал һайн тээшээ хубилжа эхилнэ ха юм даа.
“Мал бариха, ама тоһодохо” гэжэ урданай буряадууд дэмы хэлсэдэггүй байгаа.
Юрэдөө, тэнгэриин үршөөлөөр һайн ургаса абанабди.
Газараа элдүүрилжэ, һайнаар ажаллажа байбал, хура бороогүй сагташье һайн ургаса абахаар юм ааб даа”, - гэжэ Баир Ласаранов һанамжаараа хубаалдана һэн.
Хүдөөдэ байжа, газараа элдүүрилжэ, нютагаа хүгжөөжэ, ажабайдалаа hайжаруулжа ябаха хэрэгтэй ааб даа.
Нютагтаа шударгыгаар ажаллабал,  үлэн хооhон хэншье ябахагүйл даа.
Намарай дулаахан үдэрнүүдтэ эдеэшэһэн таряагаа хуряажа ябахада, хэды урматайб!
Мүнөө жэлдэ Захааминда  таряанай ургаса  һайн байха гээд багсаамжалагдана.
Автор: Эрдэни РАДНАЕВФото: Эрдэни Раднаевай дурадхаһан гэрэл зурагхүдөө ажахы  Гэртээ һууха сагай үедэ Хоца Намсараевай нэрэмжэтэ Буряад драмын театр харагшадайнгаа анхарал алдахагүйн тулада алтан жасада ороһон зүжэгүүдээ ютубканал дээрээ оруулжа, олон зоной һонорто дурадхаа, гадна зүжэгшэдтэй уулзалганууд онлайн аргаар үнгэрһөөр.
Алтан жасаһаа - зүжэгүүд  Онлайн-зүжэгүүдые харагшад ехэ һонирхожо, баярлан хараа.
Ямар зүжэгүүд гарааб гэжэ тодорхойлон тоолобол: Антон Чеховэй «Чайка» гэһэн пьесээр найруулһан «Хайлгана» зүжэг, уран найруулагша Цырендоржи Бальжанов, 2003 ондо табигдаһан зүжэг;
Булат Гавриловай пьесээр «Чингисхан» гэһэн зүжэг 2001 ондо Цырендоржи Бальжанов найруулан табиһан;
Робер Томагай «Восемь любящих женщин» гэһэн пьесээр «Найман нүгэлтэй һамгад» зүжэг, уран найруулагша Туяна Бадагаева;
Цырен Шагжинай пьесээр «Будамшуу» гэһэн зүжэг, уран найруулагша Туяна Бадагаева, 1987 оной зүжэг;
Намжил Нимбуевай пьесээр найруулагдаһан радиозүжэг «Цветёт черёмуха», уран найруулагша Баярма Жалцанова, манай театрай зүжэгшэд Солбон Субботин, Баярто Ендонов, Надежда Мунконова, Дарима Лубсанова гэгшэд уншаа;
Карло Гольдониин пьесээр «Слуга двух господ» гэһэн зүжэг, уран найруулагша Людмила Цыденова, 1998 оной зүжэг;
Батомунко Пурбуевай пьесээр табигдаһан «Эрьехэ наран» гэһэн зүжэгэй хоёр хуби харуулагдаа, уран найруулагша Туяна Бадагаева, 2002 оной зүжэг;
Флорид Буляковай пьесээр табигдаһан «Выходили бабки замуж» гэһэн зүжэг, уран найруулагша Владимир Кондратьев, 1997 оной зүжэг;
Юджин О’Нилэй «Любовь под вязами» гэһэн пьесээр «Тамын дуран» зүжэг, уран найруулагша Владимир Кондратьев;
Даши-Рабдан Батожабайн «Төөригдэһэн хуби заяан» гэһэн зохёолоор 2000 ондо табигдаһан зүжэг, уран найруулагша Юрий Александров.
Эдэ зүжэгүүд харуулагдаа гээшэ.
Үшөөшье олоор харуулха хүсэл байбашье, элдэб шалтагаанһаа боложо, харуулжа шадаагүймнай харамтай байна.
Зарим зүжэгүүднай оцифровкодо ороходоо, шанар шэнжэеэ алдаһан байна гэжэ тэмдэглэлтэй.
Зүжэгүүдээ онлайн аргаар харуулхын хажуугаар, зүжэгшэдөөрөө онлайн-уулзалгануудые эмхидхэнэбди.
Мүнөө бүхы зон сүлөөтэй, гарай утаһаар Интернет дэбисхэрэй бүхы һони харана, шагнана.
Тиимэһээ бидэ Инстаграм хуудаһан дээрээ сэхэ дамжуулгануудые үнгэргэнэбди.
Карантинай эхилһэн сагһаа хойшо үдэр бүхэн шахуу үдэрэй 15.
00 сагта Инстаграм талмай дээрээ харагшадаа зүжэгшэнтэй уулзуулнабди.
Тэрэ уулзалгын үедэ харагшад һонирхоһон асуудалнуудаа табина, дуратай зүжэгшэнтэеэ харилсана.
Урда үдэрынь соносхол үгэнэбди.
Тиимэһээ асуудалнууд үдэрэй турша соо ородог юм.
Зүжэгшэн өөрынгөө намтар, зохёохы ажал тухай хөөрэнэ, харагшадай хүсэлөөр дуушье дуулана, шүлэгшье уншана.
Ямар нютагтайбта, гэр бүлэ тухайгаа хөөрэгты, юу эдихэ, шанаха дуратайбта, карантинда һуухадаа, юу хэнэбта, дуратай номууд, кинонууд тухай олон асуудалнууд ородог.
Харагшадтамнай зүжэгшын хубиин ажабайдал hонирхолтой байдаг гэжэ ойлгодогбди.
Эгээл түрүүн уран найруулагша Сойжин Жамбаловатай эфир үнгэрөө һэн.
Саашадаа Чимит Дондоков, Надежда Мунконова, Болот ба Жажан Динганорбоевтоной гэр бүлэ, Лариса Егорова, Биликто Дамбаев, Галина Галсанова, Цынге Ломбоев, Алдар Базаров, Дарима Сангажапова, Номин Цыренжапова, Олег Бабуев, Алексей Михайлов, Солбон Субботин, Зорикто Ринчинов ба Должин Тангатова хоёрой гэр бүлэ, Дарима Гылыкова, Ольга Ранжилова гээд зүжэгшэд сэхэ дамжуулгадамнай айлшаар буужа, һонин уулзалганууд болоо.
Тэрэнэй хажуугаар манай театрай синхрон дамжуулгые даагша, диктор, пьесэнүүдэй оршуулагша Дабацу Юндунова ба музейн даагша Валентина Бабуева өөһэд өөһэдынгөө ажал тушаа баһа хөөрэжэ үгөө, асуудалнуудта харюусаа.
Эдэ дамжуулганууд манай Инстаграм хуудаһан дээрэ нэгэ сүүдхын турша соо хадуугаатай байдаг.
Сэхэ хаража шадаагүй зон һүүлдэнь запись хараха аргатай.
Саашаа энэ ажал ябуулагдажал байха.
Һаяын үдэрнүүдтэ Лосолма Протасова, Тунгалаг Дашиева, Михаил Елбонов, Туяна Бальжанова, Чингис Гуруев, Людмила Дугарова зүжэгшэдтэй сэхэ дамжуулганууд түсэблэгдэнхэй.
Уран найруулагшын туһалагша Елена Дамбаеватай уулзалга баһа болохо гэжэ дуулганабди.
«Буряад театртаяа сугтаа дурсанаб. »
Агууехэ Илалтын 75 жэлэй ойдо зорюулһан «Я помню вместе# с Буряад театр. », «Буряад театртаяа сугтаа дурсанаб. » гэһэн түсэл ябуулагдажа байнхай.
Манай театрай зүжэгшэд, ажалшад дайнда хабаадаһан үбгэн абанар, таабайнууд, элинсэг абанар тухайгаа, дайнай ара талада ажалай габьяа харуулһан эжынэр, элинсэг эжынэр тухайгаа дурсалгахөөрөөнүүдээ видео дээрэ буулгаад эльгээнэ.
Театрайнгаа бүхы хуудаһан, аккаунтнууд дээрэ толилнобди.
Уншагшадаа, харагшадаа энэ түсэлдөө хабаадахыень уринабди.
Ород, буряад хэлэн дээрэ хөөрөөд, «Я помню вместе# с Буряад театр», «Буряад театртаяа сугтаа дурсанаб» гэжэ хэштег табяад, манай хаягаар эльгээхэдэ болоно.
Жороо үгэнүүдые дабтая!
Тэрэнэй хажуугаар гэртээ һууха үедөө ульгамаар, тордиһогүйгөөр, түргэн хэлэхэ шадабарияа алдахагүйн тула манай театрай зүжэгшэд жороо үгэнүүдэй челлендж ябууланхай.
Ород, буряад, солонгос, англи хэлэн дээрэ хэлэгдэһэн жороо үгэнүүдэй буулгабаринууд ороно, интернетхуудаһан дээгүүр burdram_03 гэһэн хэштегтэй ябана.
Манай харагшаднай баһал эдэбхитэй хабаадалсанад.
Таанадшье хабаадагты, хүүгэдээ, аша зээнэрээ хабаадуулагты!
Багашуул – барандаа оролсыт!
Манай театрай зүжэгшэд #шагнышмалыш гэһэн проектдэ хам оронхой хабааданад.
Буряад онтохонуудые, үхибүүдтэ зорюулагдаһан багахан найруулгануудые, шүлэгүүдые уран һайханаар гэр гэртээ видео дээрэ уншаад эльгээнэ.
Тэдэнь ээлжээгээр АТВ телеканалаар гаража эхилэнхэй.
Театраймнай захирал, административна албангууд: бухгалтери, ажалай кадрнуудай таһаг, инженернүүд ажалдаа гараад, эршэтэй хүдэлжэ байна.
Театраймнай байшан дулаагаар, уһа, гэрэлээр хангагдахаяа болишоо бэшэ ха юм даа.
Энэ-тэрэ коммунальна түлбэринүүд саг соогоо хэгдэжэ, ажалшадай мүнгэ салин хаагдажа, тоологдожо, налогово, пенсионно эмхи зургаануудтай ажалаа ябуулжал, олон асуудалнууд шиигдхэгдэжэл байнхай.
65 наһанһаа дээшэ ажалшадаа гэнтэ больнична бюллетень дээрэ гаргагты гэжэ зарлигай ерэхэдэ, ажалай кадрнуудай таһаг онлайн тэрэ ажалшадаараа холболдожо, бултандань зүбөөр, нарин нягтаар тэрэ дансануудые бэшэлгэдэнь туһалаа.
Олон түсэблэгдэһэн зүжэгүүднай хоригдожо, хэды мүнгэ алдаа гээшэбибди гэжэ анализ хэгдэнэ, тэрэ гарза тоологдоно, гүрэнэй тэдхэмжэдэ хүртэхэ ажал ябуулагдана.
Халдабарита үбшэнһөө зайсаха антисептик абтагдана.
Яагаад түлбэринүүдээ бага болгохо тухай бодонод, хаана гэрэл багаар хэрэглэхэ, дулаагаа эртүүр болигохо тухай, бог хаядаг албанай ажал мүнөө дээрээ болюулаатай байна.
Эдэ бүгэдэ ажал хадаа хэды харюусалгатайшье һаа, хүнэй нюдэндэ харагдадаггүй, ара талын ажал ха юм даа.
Теэд энэ ажалшаднай хамсыгаа шаман, ажалаа хэһээр.
Энэ карантинай үедэ гэртээ һуугаад, ажалаа хэжэ, харагшадтаяа холбоогоо алдахагүйн тула онлайн аргаар ямар ажал ябуулхаб, яагаад хүдэлхэб гэжэ олон асуудалнуудта манай театр харюу бэдэрэн, шэнэ онол аргануудые шудалан, ажалаа үргэлжэлүүлһээр.
Иимэ дүршэл түрүүшынхиеэ үзэжэ, хэрэглэжэ, ондоо түхэлөөр хүдэлжэ байнабди.
Намжилма ЦЫДЕНОВАБуряад УласЛосолма ПротасоваСолбон СубботинБолот ДинганорбоевЖажан ДинганорбоеваЧингис ГуруевБуряад драмын театркоронавирус   фото: Фото из архива Александра Махачкеева Общежитие, или по простому «общага», для многих осталось в памяти местом первой любви, крепкой дружбы, символом весёлой и беззаботной жизни, одним из самых светлых воспоминаний ушедшей юности и молодости.
На первый взгляд, все общаги одинаковы, и в то же время у каждой из них есть своё лицо…
Бараки Начнём с того, что предшественниками общаг были рабочие и лагерные бараки.
Ныне в Улан-Удэ действуют СИЗО, Южлаг и «восьмёрка» (ИК-8) по спиртзаводской трассе.
А в 40-х исправительно-трудовые колонии (ИТК) были ещё в пос. Стеклозавода и Мелькомбината.
Были отдельные лагеря и для военнопленных.
Причём на Стеколке труд зэков использовался ещё в 80-е.
Их привозили на крытой зарешеченной шаланде.
Ещё одна из колоний располагалась выше Горсада, и там была остановка «Зона».
Рабочие бараки появились одновременно со строительством первых индустриальных гигантов: ПВЗ, Стеклозавода, Машзавода, Мясокомбината, Электромашины и т. д.
Это были длинные строения с общим коридором и комнатами по сторонам.
Отопление было печное, а дрова держали в специальных сараях - дровяниках.
Вместе с чуланами, стайками, голубятнями, водокачками, кочегарками, закоулками и переулками, а позднее, с гаражами, они представляли собой пёстрый мир улан-удэнских предместий.
Действие одного из рассказов сыщика и писателя Германа Языкова происходит как раз в бараке ныне давно исчезнувшего посёлка Старый Мясокомбинат, у женщины, которая, как говорили тогда, вела «беспорядочную половую жизнь».
Она любила секс, была неразборчива в мужчинах и по совместительству была информатором уголовного розыска, поскольку некоторые из её гостей расплачивались за удовольствие крадеными вещами.
Рабочие общаги Со временем бараки росли в длину и ввысь, благоустраивались и к 70-м годам прошлого века приобрели свой классический вид.
Это пятиэтажки с рядами комнат, общим коридором и туалетами по краям.
На первом этаже размещались вахта, комната коменданта, «красный уголок» и буфет.
Иногда на первом этаже с торца, с отдельным входом, находился опорный пункт милиции с камерой.
Это было удобно, в случае драк и семейных разборок, которые, бывало, случались на этажах для семейных.
Очереди на квартиры длились годами, съёмных домов и квартир, практически, не было.
Сдавались обычно флигеля.
По этой причине молодые семьи были вынуждены жить в общежитиях.
50 – 80-е - это эпоха бэби-бума, люди были уверены в завтрашнем дне и хорошо зарабатывали на заводах и фабриках.
В этом и заключался неразрешимый парадокс социалистической экономики.
Деньги были, а товаров, услуг и недвижимости катастрофически не хватало.
С наступлением рынка всё это появилось, но для основной массы населения стало катастрофически не хватать денег, и это - неразрешимый парадокс уже капиталистической экономики.
А тогда в коридорах стоял весёлый детский гвалт, малышня путалась под ногами, комнаты были увешаны пелёнками и ползунками.
Через забитое детскими колясками фойе пробирались бочком.
«А ну-ка, девушки! »
Выше находились отдельные женские и мужские этажи для холостых.
После окончания смен у парней и девушек было вдоволь времени, и их досугом занимались воспитатели, бывшие в штате общежитий.
В «красных уголках» проводились вечера отдыха, а проще танцы, популярные тогда конкурсы «А ну-ка, парни! » и «А ну-ка, девушки! »
Воспитатели приучали своих подопечных к библиотекам.
Организовывали коллективные выходы в кино и театры, пешие прогулки в лес с костром и шашлыками.
Холостая рабочая молодёжь с удовольствием участвовала в этом здоровом и полезном времяпровождении, знакомилась друг с другом и с уважением относилась к своим воспитателям.
Спецконтингент Как говорится, не все же водку пить!
С питием, конечно, шла серьёзная борьба с участием парткомов, профкомов и комсомола.
Прогулы, похмельный синдром и драки снижали производственные показатели, а значит, и досрочное выполнение планов очередной «пятилетки».
На нравственность отрицательно влияли и бывшие «химики» (осужденные по лёгким статьям и отбывавшие срок на производстве под присмотром спецкомендатур).
Выйдя на волю, они шли на заводы и селились в общагах.
Зачастую оставались и демобилизованные со стройбата, прикомандированного к заводам.
Ещё одной спецификой рабочих общаг на предприятиях непрерывного цикла были ночные смены их обитателей.
На том же стекольном заводе невозможно было отключить стекловаренные печи, и соответственно, в общаге было круглосуточное хождение.
Перекрёстное опыление В Улан-Удэ были и исключительно женские и мужские общаги.
Классический пример: женские тонкосуконного комбината и мужские ЗММК (завода мостовых металлических конструкций).
В них остро стояла проблема безбрачия и организации культурного досуга.
К девушкам гостей допускали только до отбоя, и парни лазили через окна.
Потому профкомы и комсомол занялись перекрёстным опылением, то есть вечерами знакомств.
Скажем, в гости к ткачихам организованно приезжали слесаря, а затем ткачихи наносили ответный визит.
Как следствие, рождались детишки и новые семьи!
Прощай, общага!
В 90-е годы рабочие общаги вслед за банкротством своих предприятий оказались брошенными на произвол судьбы.
Постепенно они были приватизированы согласно прописке.
Сегодня многие из них влачат жалкое существование и готовы пойти под снос, как, например, общага на Стеколке.
По ней, говорят, пошла символичная трещина - трещина, отмерившая её срок.
Так в своё время ушли в небытие и их предшественники бараки.
Но рабочие общаги не ушли окончательно в прошлое.
Вместо старых пятиэтажек появились общежития нового, более современного формата, а заселили их вахтовики и гастарбайтеры.
Интернат Многие улан-удэнцы познавали общежитский дух в школах-интернатах.
В них проживали и учились в основном дети из неполных городских семей и дети из пригородных сёл (Эрхирик, Верхний Саянтуй, Оронгой и т. д.
Утро начиналось с зарядки под бодрый марш физкультурников:«…Чтобы тело и душа были молоды, Были молоды, были молоды, Ты не бойся ни жаpы и ни холода, Закаляйся, как сталь…»
До обеда шли уроки, после обеда «самоподготовка» (домашние задания) и вечером досуг до отбоя.
Девчонки по обыкновению гадали в карты и вокруг тарелки, в том числе и на женихов, с визгом и хохотом кидались подушками, наряжались, рассказывали страшилки.
Или всей толпой сбегали в кафетерий Дома торговли, кушать мороженое, вспоминает Сэсэгма Чойропова, выпускница школы-интерната №3 на Геологической.
По выходным младшие классы ходили иногда на детские сеансы в кинотеатр «Эрдэм», а старшеклассники на вечерние сеансы в «Дружбу», «Прогресс» и на танцы в Горсад.
Первая любовь Для старшеклассников это было время «первых любовей», разумеется, платонических, и что могло быть более захватывающим и волнующим, чем вечерний поход в палату к девчонкам?
Поиграть в фанты, в ручеек и дурачка, потравить анекдоты и попеть песенки под гитару…
Несмотря на угрозу попасться с поличным дежурной воспитательнице!
Девочки же уже пользовались косметикой, строили глазки и носили ультракороткие мини-юбки.
При этом им приходилось жаться к стенке, поднимаясь по лестнице, или отчаянно натягивать подол, поднимая упавший мел перед классной доской!
Что касается отношений внутри интернатского мужского сообщества, то здесь царила строгая иерархия по старшинству.
С провинившимися разбирались жёстко.
Для многих выпускников интернатские общаги стали настоящей школой жизни, а дружбу со своими одноклассниками они пронесли через всю жизнь.
(Продолжение следует)Автор: Александр МАХАЧКЕЕВФото: Фото из архива Александра МахачкееваБурятия  Буряадай мэдээжэ эрдэмтэн, хэлэ бэшэгэй эрдэмэй дид-доктор Виктор Гунгаров “Монгол судлалда – онсо нэмэри” (2020, №1) Монгол ороной эрхэтэн, наһанайнгаа нүхэр-Нүүдэлэй соёлой академиин номшо Журнайн Нүрзэдэй нэрые мүнхэлэгшэ Гэндэнгийн Долгорсүрэн “Сэсэн хатан Соркуктай бэкуни: “Алтан дээд үнэний аялгуу” (2019 г. № 4) гэһэн шэнжэлхы статьянуудай түлөө түрүүшын хоёр һуури эзэлбэ.
Хизаар нютагаа шэнжэлэгшэ, үндэһэн изагуураа бэдэрэгшэ Иван Батуев “Соркуктай хатан – Монгол түрын шэмэг” (2019, №6) багша, хизаар нютагаа шэнжэлэгшэ Дондог Дашеевич Лыгденовэй суглуулһан домогуудые бүридхэһэн басаганиинь, Буряадай телевидениин мэдээжэ эрхилэгшэ Баярма Раднаева “Түнхэн дайдын хад-бурхадай дурдалганууд” (2019, № 2, №3) хоёрдохи хоёр һуурида гараа.
Буряадай мэдээжэ сэтгүүлшэ, Ород Уласай соёлой габьяата хүдэлмэрилэгшэ, хэлэ бэшэгэй эрдэмэй дид-доктор Туяна Самбялова “Гүн ехэ далайн гурбан дуһал” гэһэн шэнжэлгын (2019, № 5), Ород Уласай габьяата багша Бадма Базарова нютагайнгаа далаша мэргэн Шиираб үбгэн тухай (2019, №5), Ород Уласай Уран зохеолшодой холбооной гэшүүн, сэтгүүлшэ Анна Виноградова бэлигүүн үзэгдэлнүүд тухай “Шэнэ сагай домогшон” (2020, №1), Буряадай бэлигтэй сэтгүүлшэн, Буряад Уласай соёлой габьяата хүдэлмэрилэгшэ Александр Махачкеев “Дэгдээхэй мэргэн” (2019, №5), сониной штатнабэшэ бэшээшэд, ажалай ветеранууд Цырен-Доржи Токтохоев «Дээдэ-Ториин домогууд» (2019, №2), Мэргэн Шагжа (2019, №3), Цыдендоржи Жамсаранов «Агын домогууд» (2019, №3), Лубсан Цыренов «Хадата нютагай һургаалтай домогууд» (2019, №3), Лопсон Шенхоров “Агы нүхэнэй абарга баабгай” (2019, №4), Хандажаб Цыренов «Гэгээн мэдэлшэд» (2019, №6), Валерий Цыбиков «Дулаан хаанай мүргэл” (2019, №5), Цыренжаб Чойропов “Баргажанай домогууд» (2019, №5) гэһэн хужарлама һонин толилолгонуудайнгаа түлөө хүндэтэ гурбадахи һуури эзэлбэ.
Бэшээшэдэймнай тоо 15-да хүрөө.
Арбан табанай мандал тэргэд һарадал үлзытэй, алтан дэлхэйе абаралай элшэ гэрэлээр жэгнэжэ, далан долоон домогыемнай дам арьбажуулжа байһан үзэгдэл мэтэ бэшэ гү?
Урилдаанда хабаадагшадаа үнэн зүрхэнһөө амаршалнабди, уута абдараа дам саашань уудалжа, шэнэ үльгэр домогуудаар улад зоноо баясуулжа байял гэжэ уряалнабди.
Галина Базаржапова-Дашеева, уран зохёолой болон ниитэ улас түрын “Байгал” сэтгүүлэй эрхилэгшэ.
Буряад УласВиктор ГунгаровБаярма РаднаеваТуяна СамбяловаАнна ВиноградоваАлександр Махачкеев"Далан долоон домог""Байгал" сэтгүүл   фото: bixipay Майн  20-ндо Загарайн аймагай Старая Курба тосхоной дүтэ олоной хабаадалгатайгаар ой модон таригдаха.
Агууехэ Эсэгэ ороноо хамгаалгын дайнай Илалтын 77 жэлэй ойдо зорюулагдаhан «Дурасхаалай сэсэрлиг» гэhэн хэмжээндэ хабаадагшад 40 мянга гаран нарhа hуулгаха юм.
Тиигэжэ Буряад Уласай ойн ажахын агентствын болон hайн дуратанай оролдолгоор 2015 ондо түймэртэ дүрэhэн 10 гектар ой hэргээгдэхэ болоно.
Автор: Бато-Жаргал ЛогиновФото: bixipayхүдөө ажахыБуряад УласЗагарайн аймагойн ажахыОйн ажахын агентство  Дурсалгын долгин дээрэТиимэһээ нэрэ хүндэ ехэтэй энэ хүнэй дурасхаалда зорюулагдаһан тус дамжуулгада лама санаартан, түрэл гаралнууд, сугтаа хүдэлһэн хүнүүд ерэһэн юм.
Володимнай Булгадай зургаан эсэгын Тохойн харанууд отог эсэгын болоно.
Тиихэдээ Батаганай Цэдэб, Цэдэбэй Шойжинима, Шойжинимын Шойдон, Шойдоной Володя, Володиин Оюна, Чингис, Саян гээд угынь үргэлжэлнэ.
1955 оной  октябриин 18-да Сэлэнгэ аймагай Тохой һууринда Чойжинимаев Чойдоной гэр бүлэдэ Володя гэжэ нэрэтэй хүбүүн түрөө бэлэй.
Чойдонтон манайхиһаа хоёр айлай саана байдаг тула Володиие хара багаһаань мэдэхэ һаабзаб даа.
Үйлсэдэ адхаатай элһээр үхибүүдэй гэр барижа, айл бүлэ боложо наадахада, Володя ходол мүн лэ дүтэ һуудаг манай Шойнзон Бударадна ахайн одхон Даримаар һамга хэжэ наадаха дуратай юм һэн гэжэ үеэлэнь, Бадма-Ханда Цыдыповна Будараднаева, дурсана.
Володя долоотой байхадаа, нэгэтэ үбэл добоһоо  шаргаар һолжуухайдажа байтараа, нэгэ юумэ сохоороо мүргэжэ унахадаа, шуһан гарашаба.
Амбулаторидо толгойень орёожо боогоод шалгахадань, хүбүүнэй зүрхэниинь баруун таладаа байшоо.
Гусиноозёрск абаашаба.
Эмшэд гайхалдаад, нээрээшье зүрхэниинь баруун тээгээ гэжэ баталба.
Иимэ ушарнууд дайралдабашье, ехэ хомор, хүбүүгээ үлүү наринаар харууһалагты гэжэ зүбшэбэ.
Эрын хатуужал1970 ондо 14-тэйдэнь эсэгэнь, колхозой механизатор Шойдон ахай үбдэжэ, наһа бараба.
Бабаасан ахайнь тэрэ үедэ Улаан-Үдэдэ ажалда ороод байгаа.
Володиһоо доошоо Наташа Галя гэжэ хоёр дүү басагадтай һэн.
Тиигэжэ Володя эрын уялга даажа, Бүтэд-Ханда эжынгээ найдамтай түшэг болобо.
8-дахиин һүүлээр һургуулияа орхижо, түмэр харгыда хүдэлмэришэнөөр ажаллаба.
Армиин һүүлээр “Сельхозтехника” нэгэдэлдэ ажалда оробо.
Энэ мэтэшэлэн, Володимнай  эдэ ажалнуудта горитойхон хатуужал абажа гараһан юм.
Нэгэ мэдэхэдэмнай, Шойдоной Володя хүдөө ажахын институдта заочноор оробо гэлдэбэ.
Тииһээр манай Тохойн енгүүдэй Шойнзон Бударадна ахайн Даримые хара багаһаа һайхашаадагынь бүри болбосорон тодорбо.
Манай Шойжод хээтэй ехэ ухаатай сэсэн аад, шангахан зантай юм һэн.
Нэгэтэ Володя оройхон инаг Даримаяа үдэшэжэ ябатараа, Шойжод хээтэйн уһа зөөдэг модон үргэбшын адиста хүртэһэнөө хожом ехэ шогтойгоор хөөрэдэг юм һэн.
Байн-байн Шойжод хээтэймнай һайн хүрьгэнтэй болоһоноо ойлгоо һааб даа.
1979 ондо Шойжинимын Шойдонтон Шойнзон Будараднын хүүхэндэ тахил табиха гээ юм ха гэһэн һураг Тохойе тойроодхибо.
1980 ондо Оюна басаганиинь мүндэлөө.
1981 ондо манай Тохойн үйлсэдэ түрэ хурим наярба.
Удаадахи үедэ Чингис, Саян хүбүүд нэмэбэ.
Үүсхэлшын үүргэШэнэ засагай тогтоһон 1990-ээд онуудташье манай хүрьгэн мүрөө алдаагүй.
Тиихэдээ ганса өөрынгөө олзо намнангүй, олоной түлөө эрхилдэг ажалда онсо татаса дүршэлтэйнь элирээ.
2006 оной һүүл багаар манай Загастайн дунда һургуулиин тамирай танхим соо Тамчын дасанай шанда хүртэхын түлөө Буряад Уласай хэмжээнэй түрүүшын мүрысөө Владимир Чойдонович Солбон Аюшеев шэрээтэтэй үүсхэбэ.
Дид-хамба Дагба Очиров энэ мүрысөө эмхидхэгшэдэй нэгэн байхаһаа гадна өөрөөшье ото хабаадалсадаг.
Хожомынь энэ мүрысөөн регионууд хоорондын, бүри уласхоорондын удха шанартай болобо.
2022 оной декабриин 24-дэ XVII заншалта энэ мүрысөөн Гусиноозёрск хотодо үнгэрөө.
Чойжинимаев үгыгөөр энэ наадан хэзээ бүтэгшэ һэм.
Аймагай бүхы нютаг һууринуудта болодог бэеын тамирай урилдаан мүрысөөнүүд, дасангуудай, уула обоонуудай найр, сурхарбаануудые эмхидхэхэ талаар Чойжинимаевһаа үлүү шадамар хүн үгы гэжэ Сэлэнгэ аймагай засаг даргын нэгэдэхи орлогшо Светлана Добчиновна Бубеевагай һанамжые Загастайн сомоной захиргаанай түрүүлэгшэ Надежда Владимировна Раднажапова халуунаар дэмжэнэ һэн.
“Хэжэнгэһээ ерээд, Тохойдоо бүхэ барилдаа хүгжөөхэ зорилготойгоор барилдаашадай түхэреэн гэр бариха һанаатай туршажа байтарни, Владимир Чойдонович: “Бү ай!
Ябая! ” - гээд лэ, намайе хүтэлөөд, ноёдой кабинедүүдээр ябуулһан юм”, - гэжэ барилдаанай һоригшо Бимба Кимович Доржиев баясан хэлэнэ.
Манай хүрьгэн Володиин бүтээһэн буян ехэтэ хэрэгүүдэй нэгэн - Загастайн дасанай барилга мүн.
2012 ондо Бандида хамба лама Дамба Аюшеев заларжа, Обоото гүбээдэ дасанай газар заажа үгэхэдэнь, Владимир Чойдонович барилгын хорооной түрүүлэгшэ болобо.
Тиин Бүтэд-Ханда Тогочеевна эжынгээ колхозой хубиһаа газарай 6 гектар амяарлажа үмсэлөөд, дасанда үргэһэн байгаа.
Үргэлэйнь энэ газар дээрэ Сахюусан дасанай  барилга шууд эхилжэ, 2004 ондо арамнайлагдаа.
2019 ондо арамнайлагдаһан Согшон дуганиинь Буряад Уласай эгээл һайхан түхэл хэлбэритэй дугануудай нэгэниинь болодог.
Баясхал шэрээтэ В. Ч. Чойжинимаевай аша туһые тон үндэрөөр сэгнэдэгынь ойлгосотой.
Дасанай найр, Ехэ Обоогой, Хан-Уула Даша Балбарай, бусадшье обоо тахихада, бүхэ барилдаа, һур харбалга, һээр шаалган гэхэ мэтые мүн лэ манай енгүүдэй хүрьгэн Володя эмхидхэн хүтэлдэг юм һэн лэ даа.
Чойжинимаевай гар бэшэгэй дэбтэр сооһоо: “Ивалгымнай дасанда хоёр хамбанар һуудаг гэбэл, Этигэл хамбын Эрдэни Мүнхэ бэе, мүн XXIV хамба лама Дамба Аюшеев мүн.
Иимэ хоёр онсо хүсэтэй аршалагшадтай байха сагтаа буряад араднай газардахагүй! ”Владимир Чойдоновой эдэбхитэ ажалые Сэлэнгэ аймагай засаг дарга Станислав Гармаев тон үндэрөөр сэгнэдэг.
2012 ондо “Сэлэнгын аймагай спортын талаар эрхим меценат» гэһэн нэрэ зэргэдэ хүртөө.
2022 ондо уласай зунай хүдөөгэй спортын нааданай бэлэдхэлгэ, үнгэргэлгэдэ хабаадаһанай түлөө засаг дарга С. Гармаевай Баярай бэшэгтэ хүртөө.
Тэрэшэлэн “Буряад Уласай тамирай габьяата хүдэлмэрилэгшэ”, “Уласай тамирай талаар габьяагай түлөө”, Буряадай, Монголой тамирай ветеран.
Володя Дарима нүхэртэеэ 43 жэл эбтэй жаргажа һууһан, Оюна басагантай, Чингис, Саяан хүбүүдтэй, табан ашатай, нэгэ зээтэй.
Ород Уласай “Һайн гэр бүлэ” (За любовь и верность) медаляар эбтэй үрөөл нүхэднай шагнагдаһан байха.
“Энэрхы зүрхэн” гэжэ медаляар шагнагдаһаниинь ехэ зүйтэй гэжэ Намжилма Аюшеевна нагаса хээтэйнь тусгаар тэмдэглэдэг.
Юрэл, буян хэшэгэйнгээ хэмжээгээр Владимир Чойдоновичнай Диваажанай орондо гү, али түрэл удамуудтаа бусажа түрэхэнь лабтай даа!
Автор: Николай БАДМАРИНЧИНОВФото: Авторай дурадхаһан гэрэл зурагуудВладимир Чойжинимаевдурасхаал Коронавирусна инфекциин талаар байдал хинаха, шалгаха уласай штабай шиидхэбэреэр, Буряадай дэбисхэртэ бууһан хүнүүд заатагүй 14 хоногто гэрһээ гарангүй байха гэһэн тогтоол болюулагдаа.
Эдэ хубилалтанууд Буряад Уласай Толгойлогшын «COVID-19 шэнэ инфекциин дэлгэрхэ, һүжэрхэ талаар онсо ушаралта байдалһаа Буряад Уласай ажаһуугшад болон дэбисхэр хамгаалха нэмэлтэ хэмжээнүүд тухай» гэһэн зарлигта абтанхай.
Ерэһэн тухайгаа эрхэтэд Буряад Уластахи Роспотребхиналтын анкетэ дүүргэжэ, хаанаһаа ерэһэн, хаана бүридхэлдэ абтаһан, хаана ажаһуудаг тухайга заатагүй бэшэхэ болоно.
Табадахиһаа арбадахи хоног болотор тэдэниие COVID-19 үбшэндэ шалгаха юм.
Албан хэрэгэй ёһоор, (тэрэ тоодо, сэрэгэй албанаар) ерэгшэд Буряад Уласай элүүрые хамгаалгын яаманай (3012)37-95-32, 112 гэһэн «халуун утаһаар» дуулгаха ёһотой.
Тиихэдэ ханяаха, халуурха, амилжа ядаха ушарай тохёолдобол, эмнэлгын эмхи хүрэнгүй, эмшэдые заатагүй гэртээ дуудаха шухала.
Албанай хэрэгээр ерэһэн хүнүүдые угтажа абаха эмхи Буряад Уластахи Роспотребнадзорто дуулгаха болоно.
Шэнэ зарлигай ёһоор, Буряад Уласта букмекернүүдэй пунктнууд нээгдээ.
Тэдэнэр санитарна-эпидемиологическа эрилтэнүүдые заатагүй сахиха ёһотой.
Гэрэл зураг pixabay.
comБуряад Уласкоронавирус   фото: pixabay. com Монголhоо Буряад Улас руу мяха оруулха хэрэг зүбшөөгдэбэ, Россельхознадзор урид байhан хорилто болюулаба.
Энээн тухай Буряадай Уласай түрүүлэгшэ Алексей Цыденов болохоо байhан «Ородой Улас – Монгол» Шэнэ бодото байдалда харилсаа» гэhэн уласхоорондын форумай талаар тайлбари үгөө.
«Россельхознадзор Монголhоо Ородой Улас руу мяха оруулха боломжо зүбшөөгөө.
Монголдо хэдэн сая мал байдаг гэжэ бидэ мэдэнэбди.
Манай Бурятмясопром үйлэдбэри Ород Уласай болон холо гадаада нютагуудhаа мяха худалдан абадаг.
Яагаад хамагай ойрын хүршэнүүдhээ худалдажа абажа болохогүйб? »,- гэжэ Алексей Цыденов хэлэбэ.
Урид Монголhоо мяха Ородой Улас руу импортлохо хорилто табигдаhанай ушар гэхэдэ, Монголой Уласта малай халдабарита элдэб үбшэн дэлгэрэнги байгаа.
«Ородой Улас – Монгол» Шэнэ бодото байдалда харилсаа» уласхоорондын форум майн 27-28-най үдэрнүүдтэ Улаан-Үдэ хотодо болохо.
Автор: Бато-Жаргал ЛогиновФото: pixabay.
comБуряад УласМонгол Уласхүдөө ажахы  Эдиршүүлэй дундаБэлигтэй багша, уран зурааша, уран зохёолшо Ким Цыденовэй нэрэмжэтэ буряад хэлэнэй болон уран зохёолой мүрысөөн түрэл хэлэнэймнай хүгжэлтэдэ горитой хубитаяа оруулдаг юм.
Тэрэнэй үхибүүдэйнь болон түрэл гаралайнь дэмжэлтээр эмхидхэгдэдэг энэ хэмжээ ябуулга хэдэн жэлэй туршада үнгэргэгдэхэдөө, өөрынгөө дали дороһоо олон бэлигтэниие ургуулан гаргаһан байха.
Анха түрүүшынхиеэ энэ мүрысөөн Яруунын аймагай Үльдэргын дунда һургуулида 2013 ондо эмхидхэгдэхэдэнь, 46 хүн хабаадаһан юм.
Харин мүнөө, 10 жэлэй удаа,  VIII мүрысөөндэнь 150 гаран үхибүүд сугларжа оролсобод.
-Мүрысөөндэ хабаадаһан хүндэтэ багшанар, үхибүүд!
Та бүгэдэндэ Ким Цыденовэй наһанайнь нүхэр Анна Чимитдоржиевнагай болон үхибүүдэйнь зүгһөө һайниие хүсөөд, талархалаа мэдүүлнэб.
Буряад һайхан хэлэнэйнгээ хүгжэлтэдэ аргагүй ехэ ажал ябуулжа байһан багшанарта доро дохимоор.
Бэлигтэй багшанарай һургаал доро эхэ буряад хэлэеэ гүнзэгыгөөр шудалжа байһан үхибүүд, бэрхэнүүд гээшэт.
Багшанарай тэмдэглэһээр, жэлһээ жэлдэ мүрысөөнэй шанар дээшэлнэ.
Таанадай дунда ерээдүйн мэдээжэ ирагуу найрагшад, уран зохёолшод байна ха юм.
Тиимэһээ үхибүүдэй һуралсалдань, багшанарай ажалдань амжалта хүсэнэбди, - гэжэ Ким Цыденовэй басаган Виндарья Доржиева ээлжээтэ мүрысөөнэй дүн гаргалгын үедэ хэлэбэ.
Элитэ ирагуу найрагшаБуряадаймнай бэлигтэй уран бэшээшэдэй нэгэн Цырендулма Цыреновна Дондогой мэндэ ябаа һаа, нёдондо 90  наһанайнгаа ойн баяр угтаха байгаа.
Ц. Дондогой аяар 50 гаран жэлэй туршада «Буряад үнэн» сониндо хүдэлхэ үедөө гол хүдэлмэриингөө  хажуугаар зохёохы ажалаа орхёогүй, тоогүй олон зохёолнуудые бэшээ.
Бүри оюутан ябаха үеһөө эхилжэ, Ородой элитэ уран зохёолшодой ажалнуудые оршуулжа эхилһэн байна.
Хүүгэдтэ зорюулагдаһан С. Михалковой «Дядя Стёпа», А. Пушкинай «Домик в Коломне», В. Шекспирэй «Гамлет», М. Лермонтов, А. Ахматова болон бусадай зохёолнуудые буряадтаа оршуулһан намтартай.
Самуил Маршагай «Рассеянный с улицы Бассейной» гэһэн поэмэнүүдэй болон онтохонуудай суглуулбари оршуулхадаа,  «Матархай үйлсын Мартамхай» гэжэ нэрлээд, буряад хүүгэдтэ бэлэглэһэниинь сэнтэй даа.
Ц. Дондогой  монгол туургата арадуудай хүүгэдтэ бэшэдэг уран зохёолшодой уласхоорондын нэгэдэлэй секретарь ябаһан юм.
Элитэ ирагуу найрагшынгаа нэрэ мартангүй, ойн баяртань зорюулжа, иимэ мүрысөө үнгэргэжэ байһан эмхидхэн байгуулагшадта баярламаар.
Олон шэглэлээрЭнэ удаа үнгэргэгдэһэн мүрысөөндэ сугларһан үхибүүд, оюутад 4 шэглэлээр хубааржа, эрхимүүдээ элирүүлээ.
- Манай баабай дүрбэн тэгшэ бэлигтэй хүн байһан юм.
Дээдэ гарай багша, бэлигтэй уран зурааша, баян үгэтэй, хурса гуурһатай уран зохёолшо ябаһан.
Үшөө тиихэдэ Хориин болон Яруунын аймагуудай сонинуудта сэдхүүлшэнээр хүдэлһэн байха.
Абынгаа эрхилжэ ябаһан ажалайнь һалбаринуудаар мүрысөөгөө хубаагаабди, - гэжэ Виндарья Ринчин-Нимбуевна хэлэнэ.
- «Уянгын шүрэ» - «Уран шүлэг», «Уран һайханай юртэмсэ», «Хурса гуурһан», «Уран зурааша» гэжэ нэрлэгдэһэн 4 бүлэгтэ хубааржа, һурагшад ба оюутад мүрысэбэ.
- Ким Цыденовэй нэрэмжэтэ мүрысөөндэ хабаадажа байһан үхибүүд, тэдэнэй багшанар болон дүтын зон!
Тус мүрысөө эмхидхэн байгуулагшадта, Ким Шогдоповичой гэртэхиндэ баяраа «Буряад үнэн» Хэблэлэй байшанай зүгһөө мэдүүлнэб.
Хүндэтэ үхибүүд, оюутад!
Таанад "би буряад хүн гээшэб", "буряад хэлэеэ мэдэнэб" гэжэ омогорхожо, үбсүүгээ урагшань түлхеэд ябагты!
Буряад хэлэнэй багшын мэргэжэлтэй болоо һаа, хэзээдэшье ажалтай, эрилтэтэй ябахат.
Буряад Уласһаа гадна Агын болон Усть-Ордын Буряадай тойрогуудта буряад хэлэтэй мэргэжэлтэд хэрэгтэй байдаг.
Багшалхаһаа гадна, 100 жэлэй түүхэтэй «Буряад үнэн» сониндо, «Буряад ТВ»-дэ, «Буряад-ФМ»-дэ, Буряадай телевидени болон радиодо сэдхүүлшэнээр ажаллаха аргатайт.
Танай бэшэһэн найруулгануудые уншажа, зосоомни наран гараа.
Һүүлэй үедэ ямаршье ендэрһээ буряад хэлэмнай мартагдажа байна гэжэ хэлэгдэдэг болонхой.
Харин иимэ үхибүүдэй урган гаража байгаа сагта түрэл хэлэмнай үгы болохонь эртэхэн, - гэжэ «Буряад үнэн» Хэблэлэй байшанай захирал Даши-Доржо Найманович Болотов үгэ абахадаа хэлэбэ.
Ц. Дондогойн 90 жэлэй ойн баярта зорюулагдаһан К. Цыденовэй нэрэмжэтэ можо хоорондын мүрысөөн үндэр хэмжээндэ үнгэргэгдэжэ, түүхэдэ оробо гээшэ.
Д. Банзаровай нэрэмжэтэ Буряадай гүрэнэй ехэ һургуулиин Буряад хэлэнэй болон уран зохёолой дээдэ һургуулиин багшанар амаргүй ехэ ажал ябуулаа гэжэ тэмдэглэлтэй.
Түрэл буряад хэлэнэйнгээ хүгжэлтэдэ нэмэри оруулһан иимэ хэмжээ ябуулгануудай үнгэргэгдэжэ байхадань, урданаймнай юумэн ула болоод орхигдохогүй.
Буригүй һайхан буряад хэлэнэймнай булаг шэргэнгүй,  хэтэ мүнхэдөө бурьялжал байхань болтогой!
Автор: Булат БАДМАЕВФото: Анна ОгородникБГУмүрысөөн Мүнөө үедэ хэблэгдэдэг буряад сонинууд сооһоо эгээл урданай түүхэтэй, буряад арадай нэрэ хүндэ, нюур шарай боложо, 100- дахи жэлээ ото гаража байһан “Буряад үнэн” болоно.
“Буряад үнэн” хэр угһаа буряад уран зохёолой үлгы байһан.
Хэдэн үеын уран зохёолшод “Буряад үнэндэ” хүдэлһэн, мүнөөшье хүдэлнэ ха юм даа.
Буряад зомнай үгэ хэлэндээ хурса мэргэн, үгын эди шэдидэ үнэншэдэг урданай заншалтай.
Энэ ушар арадаймнай юумэ ухаалалга болон һонирхолдо, менталитет бүридэлдэ, ехээр нүлөөлһэн.
“Үлирбэ шэнги үргэтэн, ухами шэнги уралтан” гэһэн арадай үгүүлэл энээн тухай хэлэнэ ха юм.
“Бүгэдэ арадай сонин” гэдэг байһанаа “Ниитэ - улас түрын сонин” гэжэ мүнөө бэшэгдэнэ.
Ниитэ - улас түрын сонин гэһэн шэглэлээ сүм элирхэйлбэ гээшэ.
Тиимэһээ засагай зургаануудай ажал ябуулга сониной хуудаһануудта үргэнөөр харуулдаг, Засагай газарай тушаалтадтай хөөрэлдөөнүүд олоор үгтэдэг шалтагаан уншагшадта ойлгосотой болоо гээд һанагдана.
Сониной дугаар бүхэндэ ушардаг гол темэнүүд гэхэдэ, хүдөө ажахы хүгжөөлгын, соёлой, һуралсалай, элүүрые хамгаалгын, һүүлэй үедэ байгаали хамгаалгын асуудалнуудта зорюулагдаһан статьянууд, мэдээсэлнүүд олошороо гээд тэмдэглэлтэй.
Хүн зоной ажабайдалда амин шухала эдэ темэнүүдээр материал бэлдэхэдээ, шиидхэгдэхэ асуудалнуудые тобойлгожо, гүнзэгыгөөр харуулха гэжэ журналист оролдоо гү, али үгы гү гэжэ мэдэхээр байдаг.
Дээдэ үеын сэдхүүлшэдэй энэ талаар эрхим дүй дүршэлэй абдарһаа уудалжа үзэе.
Элитэ сурбалжалагшадай дүршэлһөө Зураглал, репортаж, очерк бэшэхэдэ, жэжэ баримтанууд, тодорхойлолнууд (ородоор хэлэхэдэ, детали) ехэ үүргэ дүүргэдэг.
Иимэ тодорхойлолнуудай ялас гэмэ жэшээ элитэ буряад сурбалжалагшадай зохёолнууд соо субад эрдэни мэтэ ялалзан байдаг гээд хэлэхэ дуран хүрэнэ.
2008 оной “Морин хуур” сэтгүүлэй 3-дахи дугаарта элитэ сурбалжалагша, арадай поэт Цырендулма Дондогойн «Эрэлхэг хүбүүдэймнай нэгэн” гэжэ очерк хэблэгдээ һэн.
“Буряад үнэндэ” олон жэлдэ сугтаа хүдэлһэн манай ажалшан Татьяна Рабдановна Дугдановагай хайрата эсэгэ Рабдан Гармаевич Раднаевай мүнхэ дурасхаалда зорюулагдаһан энэ зохёол соо ехэ олон жэжэ баримтануудай хүсөөр геройнгоо дайшалхы ба ажалай намтарые, дүрэ бэеые, аяг зангые уран аргаар зураглана.
Нюур шарай тухайнь иимэ үгэнүүдээр хөөрэнэ: “Дабхаряатай нюдэтэй, байгаалиин зүбөөр “дархалһан” сэбэршэг шарайтай. ”
Түрүүшын уулзалгын үедэ хэды наһатай байһыень тухайлжа ядаад, автор асууна:“- Рабдан Гармаевич!
Та дайнда ябажа үрдиһэн гүт, али залуудаһан байнагта?
Энэ асуудалай һүүлээр иимэ тодорхойлол үгэнэ: “Юундэб гэхэдэ, буржад гэһэн хара үһэн соонь сагаан үһэн орой үгы шэнги байгаа”.
Эдэ һүүлшын үгэнүүдээ бүри тодорхойлон, геройнгоо дайшалхы намтар тухай, хоёр дахин шархатаһан тухай данса саарһа хэрэглэжэ хөөрэнэ.
Хатуу шанга байлдаануудта хоёр дахин лэ хүнгөөр шархатаһан гэжэ тобшолходоо, ондоо сэрэгшын хөөрэһые автор ойндоо оруулһанаа дамжуулна: “Бишни архи уудаггүй, добтолгодо орохоёо байхадаш үгтэдэг “ворошиловска” 150 граммые нютагайнгаа буурал баабайнуудта, хатан эжынэртэ хүртэг гэжэ зальбараад лэ, дээшэнь нюусаар үргэжэрхидэг байһан хүм.
Тиигээд лэ амиды мэндэ бусааб гэжэ һанагшаб”.
Энэ баримтые автор текст соогоо иигэжэ хэрэглэнэ: “Магад, Рабдан Гармаевич Баян-Хаандаа, Тайлууд баабайдаа, нютаг оронойнгоо бусад эзэдүүдтэ нормоёо үргэдэг байжа болоо!
Өөрһөөнь асуухын аргагүй, манда хүсэгдэхөө болижо ошонхой ха юм даа. ”
Энэ хүн “наһа бараа” гэжэ хэлэнгүй, иимэ дүрэ хэрэглэн бэшэнэ ха юм: “Рабдан Гармаевич командировкодо ошоһон аад лэ, бэень бусажа ерээ бэлэй даа. ”“Энээхэн ногоон дэлхэй дээрэ” гэжэ ехэ зураглал соогоо эртээр наһа бараһан Альбина басаган тухайгаа дурсахадаа, иимэ тодорхойлол хэрэглэһэн байна: “Эдир наһанайнгаа түлэг дунда эелдэр һайхан нэгэ эхэнэртэй танилсаад: “Яаһан гоё абгай гээшэбта? ” гээ бэлэйб.
Намаа сэсэгэй дэльбэ шэнги гоё нюдөөрөө урдаһаам хараад, тэрэ иигэжэ хэлээ агша һэн:- Хаягты!
Энэ дэлхэйдэ эгээл золгүй хүнүүд һайхан эхэнэр боложо түрэдэг.
Һайхан байха гээшэ зоболон юм!
- Юундэ гээшэб? - гэжэ би угаа ехээр гайхаа һэм.
- Хомхой хобдог эрэшүүл амар заяа үзүүлхэгүй.
Баха хорхой шэнги бальбагар муухай эрэнүүдшье бэеэ үгылхэгүй, хажуугааршни һанаархажа ябажа хатаралдаха, хүсэжэ ядаад, хоб жэбтэ хабшуулха, хардаха гүрдэхэ, һамгадынь үзэн ядаха.
Хаягты! – гэһэн юм.
Басаганайнгаа заримдаа уйдахадань, тэрэ эхэнэрэй хэлэһэн үгэнүүд досоом хаха орошодог һэн”.
Цырендулма Дондогой тэрэ үедэ долоон хоногто таба дахин гарадаг байһан “Буряад үнэн” газетын ажал тухай иигэжэ бэшээ бэлэй: “Ажалаа тама гэжэ нэрлэжэ болохогүй юм бэзэ.
Ошондонь дулаасажа, дуратай юумээ бэшэжэ ябаа хадаа.
Гэбэшье газетын ажал амаргүй, үдэрэй нормо үлүүлэн үгөөб гээд һанаа амархын аргагүй.
Үгөөд лэ байхадаш, дахинаа амаа ангайлгаад лэ, үшөө-үшөө гэжэ эрижэ байха.
Садаа гэжэ үгы. ”
Ямар хурсаар зураглагдаһан дүрэ гээшэб?
Арадай поэт, Буряадай Гүрэнэй шангай лауреат Булат Жанчипов “Буряад үнэндэ” удаахан хүдэлөө.
1985 ондо Ахын аймагта командировкодо ошоһоной дүнгөөр бэшэгдэһэн “Хадануудай сууряан” гэжэ зураглал соогоо ехэ уранаар тодорхойлол хэрэглээ һэн.
Зураглалай герой Дулма Сосоровна Мунконовагай хөөрөөн соо түрүүшын тодорхойлол оруулна:-.
Хорёод онуудай эхеэр Аха голые үгсэжэ, уруудажа, буу шуутай бүлэг бүлэг хазаар моритон ехэл һүндэлэгшэ бэлэй.
“Улаантамди” гэжэ хэлээд, айлнуудай мори, үхэр мал туугаад ябашадаг зүһэн бүриин этэгээдүүд, дээрмэшэд олон һэн.
Энэ тэрэ дабаанда, жалга жаамада буудалдаан, алалдаан болобо гэлсэхэ. буу, шуугай даршаһан абяагаар хаданууднай холуур сууряатажа байгша бэлэй”.
Саашань адуушан эхэнэрэй ажал тухай хөөрэхэдөө, автор баһал “хадын сууряан” гэһэн аянга тэмдэг дахинаа хэрэглэнэ: “Эгээл тэрэ хирэдэ үдэшөөр холоһоо абяалһан шонын уляан дахинаа гаража, бүри дүтэлэнхэй, хадануудай сууряагаар дуун дээрээ даршажа захалха. тэрэ үеын һүнинүүдтэ зэдэлдэг олошорһон шонын уляан адуушадай буугай абяан хоёр хадануудай үргэлжэ сууряан болодог һэн ха”.
Зураглалайнгаа түгэсхэлдэ автор хадануудай һүрөөтэй сууряа бэшэ, амгалан дууень соносоно: “Ахые уруудажа бууһан һэбшээндэ хадын модод шааяжа, голой абяантай нэгэдэн, энэ дайдын мүнхэдөө амгалан дуун шэнгеэр соносогдоо һэн.
Тэрэ дууе хаданууд һэмээхэн дууряажа, мээхэйрэн сууряалхадал гээ бэлэй”.
Ямар уран гоё хэлэн гээшэб?
Буряадай телевиденидэ хүдэлжэ байхадаа, Булат Жанчиповай бэшэһэн “Хүрбын дабаанда. ” гэжэ зураглал соохи тодорхойлол гол удха дэлбэлэн харуулха үүргэтэй болоо һэн.
Зохёолһоо хэһэг уншая:“.
Хүрбын дабаагаар . бүхы наһандаа ябагдаал гээшэ.
Яар ябта архиин хаягдаһан шэлнүүдые түрүүшынхеэ хараһан мэтэ байбаб.
Олон машинануудай һүндэлдэг, зогсодог ехэ талмай бутархай, бүтэншье шэлээр зорюута хүбөөлэгдэһэн шэнги байба.
Хоринский район гэдэгнай иимэл юм даа! – гэһэншүү дорюун сэбэрээр тэрэ бэшэг-гаршаг харагдажа байба. ”Энэ текст соо ямар ехэ шухала үүргэ тодорхойлолдо даалгагдаба гээшэб!
Дорюун сэбэрээр харагдажа байһан тэрэ гаршаг обоо хүбөө шэлтэй яашье таарахагүй харша үзэгдэл, диссонанс болоһые автор энэ тодорхойлолой аргаар зураглана.
Энэ үзэгдэлые камерада буулгаад, сэнхир экранаар харуулһанайнь һүүлээр Буряад Уласай, Хори, Загарайн аймагуудай засагай зургаанууд хэмжээ абаһан, Хүрбын дабаан сэбэрлэгдэһэн тухай автор бэшэнэ.
Зохёолнуудайнь суглуулбариин хоёрдохи боти “Тулгын галнууд” гэжэ нэрэтэй.
Эндэ үгтэһэн очерк, зураглал болон найруулгануудые һонирхон уншахаһаа гадна мүнөө сагай буряад сурбалжалагшад мэргэжэлтэ һуралсал болохо юумэ заабол олохо гэжэ һанагдана.
Сониной хуудаһануудта толилогдоһон, уран зохёолой мүрнүүдтэ ниитэлэгдэһэн жэнхэни буряад хэлэнэй баян хэшээлнүүдые анхархаар лэ байдаг.
(Үргэлжэлэлынь удаадахи дугаарта).
Автор: Туяна САМБЯЛОВАБуряад Уласуран зохёолшодЦырендулма ДондогойБулат Жанчипов  фото: Александр Махачкеев На прошлой неделе Хамбо лама Дамба Аюшеев совершил турне по Селенгинскому, Кяхтинскому и Джидинскому районам.
Целью поездки стала раздача телят бурятской породы в рамках проекта «Буряад үхэр» и награждение овцеводов, участников проекта «Социальная отара».
В акциях участие принял Минсельхоз Бурятии в лице руководителей отдела животноводства Андрея Попова и станции ветеринарии Амгалана Дармаева.
Овцеводы В Гусиноозёрске награждали памятным знаком овцевода тысячника – мянгатан: Игоря Доржиева из Ташира, Сергея Бадмаева из Ноёхона и Евгению Жадамбаеву из Енхора.
Все трое, получив по 500 овец, раздали на сегодня более тысячи.
Бадмаев в 2013 году получил отару и отдал 1200 голов, Доржиев взял в 2014-м, отдал 1100 ягнят.
А у Евгении Жадамбаевой «социальная отара» стала семейным делом.
Её примеру последовал сын и взял в рамках этого проекта 300 овец.
Через два года он станет отдавать по 100 голов ежегодно.
- Примеру своего дяди Игоря Фёдоровича Доржиева последовал его племянник Буянто Чагдуров, - сообщил Станислав Гармаев, глава Селенгинского района.
– Он работал монтажником в Москве.
Имел хорошую зарплату, но вернулся домой и стал овцеводом.
В этом году уже отдал первых ягнят.
Не только на себя работает, но и совершает добро – благодеяние.
Пример Буянто Чагдурова не единичный, у нас в Селенге немало возвращенцев.
В Кяхте почетной награды удостоился Зоригто Очиров из Большого луга, а в Джиде овцевод Геннадий Гырылов из Верхнего Учетуя.
Он стал 12-м по счету бурятским тысячником.
А больше всех роздал из них Виталий Самбуев из Кяхты – 2 100!
«Буряад үхэр» В Джиде от проекта «Социальная отара» перешли к другому - «Буряад үхэр».
Это проект восстановления аборигенной бурятской породы скота.
Напомню, что он стартовал летом прошлого года.
Тогда тот же скотовод Виталий Самбуев из Кяхты распределил 344 животных в Еравну, Баунт, Закамну, Заиграево, Оку, Тунку, Баргузин и Курумкан.
Это малопригодные для разведения овец районы.
До этого Самбуев несколько лет упорно работал над увеличением стада бурятских коров, завезённых из Монголии.
Механизм распределения этого скота предусматривается тот же, что и в программе «Социальная отара».
То есть фермеры, участники проекта, должны были делиться приплодом с другими животноводами.
И постепенно эта порода должна распространиться по Бурятии, на свои естественные места обитания.
В Джиде и прошёл один из этапов распространения аборигенных телят.
Опыт Забайкалья Церемония распределения проходила в борцовской юрте села Гэгэтуй.
Вел собрание Хамбо лама Аюшеев.
Конечно, он поделился собственным опытом разведения бурятских коров.
В сентябре 2016 года Хамбо лама перевез двухгодовалых бычка и телку в родное село Шаргалжин Забайкальского края.
- Сначала мы решили проверить качество скота, - рассказал он.
– Действительно ли он настолько неприхотлив и вынослив?
Поэтому мы не давали им ни сена, ни воды!
И что же вы думаете?
Их потенциал огромен, они смогли продержаться без помощи человека четыре месяца.
Всю осень и начало зимы они спокойно прожили на подножном корму.
За всю зиму им на корм ушло немногим больше половины одного стога сена!
А 8 марта 2017 года корова отелилась.
Телята сразу встают на ноги.
Поэтому содержать аборигенных коров на личных подворьях, - очень выгодно, – считает Хамбо лама.
Опыт Джиды Фермер Анатолий Ощепков из Гэгэтуя стал важным звеном в цепи распространения бурятской породы крупного рогатого скота.
У него скотоводы получили 11 телят.
Они были пронумерованы, и желающие тянули жребий.
А затем все пошли на его подворье и, загрузив бычков на машины, развезли по своим фермам.
- Эти коровы гуляют сами по себе, - поделился своим опытом Анатолий Федорович.
– Им не надо ни сена, ни воды.
Только соль!
За ними не надо убираться.
При минус 30 они приходят с пастбища и сразу ложатся.
Каждая на своё место.
На животе у них длинная шерсть.
Спину прикрывают от ветра валиком из сухого навоза.
Они очень хорошо приспособлены к нашим суровым условиям.
С быками других пород бурятские быки не церемонятся.
У них длинные острые рога, которыми они запросто забодают соперника.
Могут вспороть брюхо.
Был случай, когда он вошёл во двор, где спрятался другой бык и забодал его.
Хозяйка даже написала заявление на него: «Этот бурятский бык ворвался в наш двор и забодал нашего! »Свой скот Анатолий Ощепков держит на ферме в распадке, около границы с Монголией.
Мясо бурятской коровы он ещё не пробовал и потому не может сказать, каково оно на вкус: «Ем баранину и конину».
Большой сбор А 13 ноября уже в Иволгинском дацане Хамбо лама провел отчетное собрание по содержанию бурятских коров.
На него приехали скотоводы Закамны, Тунки, Оки, Баргузина, Курумкана, Баунта, Еравны и Заиграево.
Выявилось множество интересных подробностей из жизни бурятских коров.
Так, эти коровы в Еравне не болеют болезнью копыт - мокрицей.
В Оке 15-дневный телёнок переплыл через бурную реку рядом с коровой и быком.
В Курумкане за телятами всегда присматривают как няньки одна или две коровы с быком.
А при жаре коровы становятся в круг и ждут прохлады.
В Закамне бурятский бык на пути к корове сметает всех других быков!
В Баргузине коровы в сильные морозы прижимаются друг к другу и не ложатся на землю.
В Заиграево заметили, что зимой нашим коровам не нужны тёплые стайки.
В своих повадках аборигенный скот похож на лошадей и старается пастись отдельно от других коров.
За год от 350 коров и быков получили приплод в 99 голов, из них 49 телок и 50 бычков.
Что делать?
Некоторые скотоводы утверждали, что бурятские быки различают своё потомство и не спариваются с ним.
Это помогает избегать кровосмешения.
Тем не менее, на суглане возник вопрос обновления крови.
Как сделать так, чтобы не было близкородственного скрещивания и как создать эталонное стадо?
По этому поводу возникла острая и бурная дискуссия.
Предложений и ссылок на различные авторитеты было много.
В частности, чтобы племенной работой занялся квалифицированный специалист – зоотехник.
Еще один радикальный способ - это завоз дополнительных партий скота из Тывы и Монголии.
В итоге эти предложения были приняты.
Уже созданные гурты в восьми районах и плюс скот Ощепкова в Джиде станут базовыми стадами и между ними необходимо наладить обмен быками по определённой и заранее составленной схеме!
Это предложение поступило от Ринчина Гармаева, соратника учёного Булата Лхасаранова.
Напомним, что именно Лхасаранов стоял у истоков возрождения бурятской породы коров.
Эталонные гурты Разбавят кровь и дополнительные партии быков из Тывы и Монголии.
А это было предложением самого Хамбо ламы Аюшеева.
Кроме того, в перспективе он видит создание «социальных гуртов» с эталонными бурятскими КРС в каждом из этих восьми районов.
Плюс стадо Ощепкова в Джиде.
Вероятно, их будет несколько в каждом районе.
Через них эндемичный скот будет вытеснять постепенно своих конкурентов – «бестолковый скот»!
Под это определение Хамбо ламы подпадают все остальные, не местные породы скота.
Это в основном мясные породы: казахская белоголовая, калмыцкая, герефорды, а также молочные: голштинская и холмогорская.
А также их многочисленные помеси с практически неразличимым происхождением.
Что касается эндемичной бурятской породы, то она со временем должна быть зарегистрирована в племенной книге.
Должна и улучшить свои характеристики в плане скороспелости, выхода мяса и молока.
Но главным её конкурентным преимуществом останутся оптимальная приспособленность к суровым природно-климатическим условиям Баунта, Оки, Закамны, Еравны и других районов Бурятии.
Автор: Александр МАХАЧКЕЕВФото: Александр МахачкеевБурятияфермерыДамба Аюшеевномадное скотоводствосельское хозяйство  фото: Эрдэни Раднаевай гэрэл зураг Мэргэжэлтэдэй багсаамжалһаар,  Буряад орондомнай бүхыдөө 370 мянган толгой мал үбэлжэхэ.
Адуу малай жэншэдгүй һайнаар үбэлэй ута нюрга дабахын тула 380 тонно үбһэ тэжээл хэрэгтэй болоно.
Мүнөөдэрэй байдалаар хэрэгтэй тэжээлэй 87 хубинь нөөсэлэгдөөд байна.
Тэжээл бэлдэлгын ажал үргэлжэлһөөр.
-Байгша оной эхинһээ хүдөө ажахын һалбарида 229,4 сая түхэриг шэглүүлэгдээ.
Хүдөө ажал эрхилэгшэд 30 шэнэ трактор болон комбайн худалдан абаа.
“Бага олзын хэрэг эрхилэгшэ, олзын хэрэг эрхилэгшэдые дэмжэлгэ» гэһэн Үндэһэтэнэй түсэлэй аргаар туһаламжа үзүүлэгдэнэ”, - гэжэ Буряад Уласай Хүдөө ажахын яаманай мэргэжэлтэд дуулгана.
Автор: Булат БАДМАЕВФото: Эрдэни Раднаевай гэрэл зурагхүдөө ажахы   фото: pixabay. com ОСЕТИН ХЭЛЭНДээрэлхүү Коко ба Бап-Бап                    Изет АСТЕМИРОВА  Коко эрэ тахяа бултанда өөдэрхэдэг байба.
Толгойгоо хинсайлгаад, улаан залаагаа хэлтылгэд гээд алхалхадаа, гансашье тахяануудые бэшэ, поршоонходые һүрдөөдэг байба.
Поршоонход айхадаа, һүүлхэнүүдээ һалгануулдаг һэн.
Теэд һайн зантай, хүгшэн Бап-Бап нугаһанда эгээл ехээр ородог һэн.
Гэрэй эзэн эхэнэрэй орооһо тараажа үгэхэдэнь, Бап-Бапда хүртэшэнэ аа гү гэжэ адагладаг, намнадаг байба.
Нэгэтэ Бап-Бап томо улаан хорхой оложорхибо.
Коко тэрэнииень саг дары буляан абаба.
- Коко, хомхой хобдогши.
Түргэн эди.
Үгы һаа, тахяануудтай хубаалдаха болохош, - гэхэдэнь, Коко яараад хахашаба.
Коко уурлаад, Бап-Бапые намнаба.
Бап-Бап гол тээшэ гүйжэ, уһа руу орошобо.
Эрэ тахяа уурайнгаа ехэдэ баһал уһа руу орошобо.
Ямараар хашхараа, арбаганаа гэжэ һананат.
Талаан боложо, дүтүүр үхибүүд наадажа байһанаа тэрэниие барижа, эрье дээрэ гаргаба.
Шал нойтон юумэн, толгойгоо гунхуулаад, гэр тээшээ һалирба.
Тахяанууд, үсэгэлдэрэй гараһан дальбараанууд хүрэтэрөө булта шоглон энеэлдэбэ.
Коко уһа саһаар няатагаажа, огто дээрэлхэхэеэ болёо һэн.
Ород хэлэндэ Калерия Бойцова оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: pixabay. com ОСЕТИН ХЭЛЭНИндира                                 Земфира БЗЫКОВА Минии дүү ИндираМиил хойноһоом дахана,Али олон асуудал табижа,Амар заяа үзүүлнэгүй.
Наран һара хоёройАлиниинь эгээл хэрэгтэйб,Мүшэдые тооложо барахаар гү,Һолонго дээрэ гарамаар гү?
Жабар Үбгэн бэлэгээХаана нюугаад байдаг бэ,Сэсэгүүд үбэлдөө үрэһэеэХаана хадагалаад байдаг бэ?
Хүбүүд яахадааНаншалдаха дуратайб,Хүнүүдэй хамар яахадааХүйтэнэй сагта улайнаб?
Хашартай болоош гэнэгүйб,Хамаг асуудалдань харюусанаб.
Һонюуша дүүхэй ИндирамҺайн басаган юм даа.
Ород хэлэндэ Наталья Куличенко оршуулаа Автор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  «Байгал – байгаалиин сэгнэшэгүй уран бүтээл мүн» гэжэ агууехэ гидротехник, академик Винтерэй хэлэһэн үгэнүүд ой ухаанһаам нэгэтэшье гарадаггүй.
Энэ тодорхойлолой гүн удхые дахинаа шэнээр ойлгохын тула хирэ-хирэ болоод лэ, аяншалгануудта гаража, Байгалтай, тэрэниие хүреэлһэн hүp жабхаланта хадануудтай, уужам сэлгеэн талануудтай үнэн сэдьхэлэй хөөрэлдөө ябуулдагби.
Фёдор СОРОКИНЭнэ удаа Байгал-Сэлэнгын техучастогай «А. А. Жданов» гэһэн теплоходто һуулсажа, Байгалые тойроод, олон үдэрөөр тамаралсахаар зэһэн гаралсабаб.
Нэн түрүүн техучастогай хүдэлмэришэдэй гол зорилгонууд тухай хэдэн үгөөр хэлэлтэй.
Тэдэнэр гол, мүрэнүүдэй мүльһэн хушалтаһаа сүлөөрхэтэй сасуу арадай ажахыда ашаа шэрэдэг, мүн пассажирска судна, теплоходуудта yһан дээгүүр ябаха замыень заажа үгэдэг, хайр элһэтэй, хүмэг шулуутай газарнуудта һэргылэмжын тэмдэгүүдые тодходог.
Тиигэжэ эдэнэй оролдолгоор уһан замшад хэзээдэшье аюулгүй, найдамтайгаар урагшаа дабшаха аргатай.
– Өөрынгөө һанаанда тагнуулшад гээшэбди.
Бэрхэшээлнүүдшье яһала ушардаг.
Обоо хүбөө мүльһэн соогууршье, һалхи шуурганайшье үедэ ажал хүдэлмэриеэ таһалдуулaнгүй, тусхай тэмдэгүүдые, маягуудые һуури һууридань тодхожо, уһан замые дахинаа шалгажа үзэдэгбди.
Бүри январь һарын янгинама хүйтэнэй эзэрхэжэ байхада, бурзан сагаан айсберг мэтэ болоһон теплоходнай Байгалһаа бусадаг, – гэжэ теплоходой капитан Б. И. Кузнецов хөөрэнэ.
Тэрэ мастер-механигуудтаа, матросуудтаа үгэһэн даабари бүхэнэйнгөө хэр дүүргэгдэһые ехэл анхаралтайгаар хинан шалгана.
«Мүнөөгөөр далаймнай нилээд номгон, түбшэн байна бшуу.
Яатараа һанаата болоһон хэбэртэйб» гэжэ бодохо зуурам, бүри холоһоо дабхаряатан сагаалхиһан долгинууд бии боложо, ман тээшэ дүтэлхэ бүреэ хүйтэн һэбшээнэй амисхаал шангадуулан ерэбэ.
Уданшьегүй үндэр солгёон долгинуудай хүүеһэн абяан соогуур хажуудахи хүнэйнгөө хөөрөөе арай дууламаар болоо һэн.
– Иимэл даа, Байгалнай, һэримжэгүй, һулашаг хүнүүдтэ дурагүй юм.
Уһаниинь гэжэ.
Доошоо оёортоо хүрэтэр шэл мэтэ һаруулхан.
Долгиндонь умбаад, тамарһайб гэхээр.
Гэбэшье иимэ зүрхэтэйшүүл тон үсөөн ушардаг ёһотой.
Юуб гэхэдэ, Байгалай түүхэ ухашалаад үзөө һaa, эндэ шэнгэһэн корабльһаа гү, али суднаһаа нэгэшье хүн эрье хүрэтэр тамаржа, ами наһаяа абаржа шадаагүй юм.
Зунай ааяма халуунай үедэ далайн yһан хаа-яа 15 градус хүрэтэр дулаасадаг бшуу.
Нэгэ бодото баримтын ёһоор, 1911 ондо Горемыка гэһэн загаһашадай тосхон шадархи эрьеһээ оройдоол 100 метрэй зайда 300 пассажиртай тамаржа ябаһан «Святой Иаков» гэһэн пароход уһанда шэнгэшэһэн юм.
Теэд тэндэһээ нэгэшье хүн тамаржа амиды гараагүй, – гээд, штурман Юрий Берсанов хөөрэлдөөндэ оролсоно.
Һалхинһаа хороод, эндэ дүтэ оршоһон Листвянка гэһэн посёлогые дурамбайгаар хараха зуураа, ородой уран зохёолшо А. П. Чехов энээхэн һууриниие Ялтатай жэшэһэн юм гээд һанабаб.
Холо ойгуур, хилын саагууршье суутай болоһон Лимнологическа институдай саб сагаан байшангууд наранда сонхынгоо ялагар шэл толотуулна.
Эндэһээ тээ саашаа дошхон түргэнөөр долгилһон Ангаp мүрэн.
Байгалтай харилсаатай нэгэшье гол мүрэн тухай иимэ олон үльгэр домог зохёогдоогүй юм.
Нэгэн соонь иигэжэ хэлэгдэдэг: «Буурал сагаан Байгал олон басагадтай һэн.
Тэдэнэр бултадаа ажалша бэрхэ нигүүлэсхы урин сэдьхэлтэй тула эсэгэдээ урасхал долгитоёо суг элбэг баян бэлэгүүдые асардаг бэлэй.
Гэбэшье, нэгэл үринь – Ангар дүүхэй зөөри зөөшэдэ холшор байһан тула, эгэшэ дүүнэрэйнгээ суглуулһан бүхы баялигые хайра гамгүй ондоо тээшэнь урадхуулан туужархидаг һэн.
Нэгэтэ һүни тэрэ эсэгынгээ уужам ехэ ордонһoo тэрьедэжэ, сэбэр һайхан Енисей хүбүүнтэй хуби заяагаа холбоһон юм.
Нойрһоо һэрин сасуу иимэ мэдээсэл дуулаһан Байгал хойноһоонь томо гэгшын шулуу aһан шадалаараа шэдэжэрхиһэн гэхэ.
Энэ домог өөрын үндэһэ удхатай гэжэ һанагдана.
Агуу далайн бии болоһон тухай бодомжолходо, эгээл эндэ, Листвянка шадархи булан тохойдо Байгалай уһан элбэг дэлбэгээр сугларжа, ямаршье хаалта сүмэлхөөр хүсэн болоод байгаа.
Нэгэ дахин шуурганай шуухиран һалхилхада, далайса ехэтэй долгинууд оршон тойронхи залгалаа хабсагайта хадануудые соо һэтэлэн, Ангар мүрэн бии болоһон.
Байгалай «уур дундаа шэдэжэрхиһэн» шулуунай бархайн харлахые харанаб.
Энэ шулуун дээрэ онгонуудай һүнэһэ һүлдэ байрладаг гэжэ лама, бөөнэр һүзэгтэнэй ухаан бодолые төөрюулдэг байһан.
Ямар нэгэн гашуудалай болоо һaa, һүзэгтэйшүүл онгосонуудта һуужа, «нангин» шулуунда мүргэжэ, абарал гуйжа, үргэл үргэдэг һэн.
Гэхэтэй хамта гэмтэ ябадал гapгaһан гү, али ухаагаа муудажа хиирэһэн заримашуулые эндэ асардаг байһан юм.
Түрүүшынхидынь уршагта ябадалаа хөөрэхэ баатай болодог, нүгөөдүүлэйнь һонор ухаан бодолые тэхэрюулхээр мүргэл хэгдэдэг һэн.
Шажан шүтэлэй хуурмаг һургаалай хойшогүй һүнэбэшье, «бөөгэй шулуун» урдын мунхаг сагай үйлэ ушарнууд тухай дуугайxaн лэ һануулжал байhaap.
Ангарай зүүн эрьедэ түмэр аркатай Байгал порт бии.
Хэзээб даа эндэ Зүүн Сибириин түмэр зам дүүрэжэ, паромоор yһa гаталалга эхилдэг һэн.
1900 оной январь һарада 27 вагон, 2500 пассажир, 250 морин паром дээрэ ашагдажа, Мысовой, Танхой тээшэ зорёо һэн.
Эндэһээ сааша түмэр зам үргэлжэлдэг байһан.
Метр шахуу зузаан мүльһэ шуу сохёод, часай туршада 20 модоной зайе гаталан тамарһан юрэ бусын энэ түхеэрэлгые гайхашаан хараһан хүнүүд олон байгаа.
Байгалые тойруулан, 39 тоннельтэй түмэр замай баригдаһанайшье удаа тус паром хүн зондо алба хэһээр һэн.
Гэбэшье хүнэй ухаан бодолой гайхамшаг үрэ дүн гэгдэһэн энэ паром граждан дайнай үедэ галдагдан хосорһон юм.
Уданшьегүй суднамнай Байгалай баруун эрье шадараар хойто зүг баримталан саашалба.
Листвянкын үзэмжэтэ һайхан үзэгдэл – нарһа, шэнэһээр бүрхөөгдэһэн шэлэнүүд һубарижа, хабсагайнуудай шобхогор оройнууд далайн номин хүхэ уһанда тэрэ хэбээрээ харагдана.
Байгалнай хүсэ шадалыемнай, зоригыемнай туршаха гэһэндэл, долгинуудаа бүри эршэмтэйгээр мухарюулан, дороһоо, оёорһоо һанаа алдан, хүндөөр амисхаалжа байгаа һэн.
*** Мэлмэн хүхэ долгидой миралзаһан хашарһанМянган, мянган жэлнүүдэй зүүдэн мэтэ һайхан лэ.
(Д. Улзытуевай «Байгалай дүрбэн һалхин» гэһэн шүлэгүүдэй циклһээ).
Уран зохёолдо ульһагүйхэншье хүниие дуушан болгохо, уянгата аялгада һожоргүйшье хүниие хүгжэмшэн болгохо шэдитэй гээд һанадагби.
Юуб гэхэдэ, аажам урасхалта уһыень удаан хаража зогсоходоо, уxaaн бодолдом уран шүлэгшын бэшэһэн мүрнүүд заатагүй зэдэлдэг: «Байгаа түбиин зэндэмэни, хэшэг, заяата нюдэн.
Байгал далаймни! »…Гэхэһээ уламжалан, сэдьхэлэйнгээ ульһые аали намдуулан, урид эхилһэн хөөрөөгөө үргэлжэлүүлэе.
Сэнхир долгиндо үлгыдүүлэн, сэхэ хойшоо тамаржа ябаһан «А. А. Жданов» гэһэн корабльнай хэмжээгээрээ нилээд томо — утаашаа 35 метр, 6 метр үргэнтэй ба хүсэ ехэтэй двигательтэйшье һaa, экипажынь оройдоол 7 хүнһөө, тодорхойлбол, капитан, механик, штурман, кок ба гурбан рулевойһоо бүридэдэг юм.
Үдэрынь, наранай хурса гэрэлээрээ далайн нюрууе жэгнэн дулаасуулха үедэ, экипажай гэшүүд судна, теплоходуудта харгы зам зааһан маягуудые заһабарилдаг гү, али хуушарһан гэрэлнүүдыень һэлгэн тодходог.
Мүн һүниндөөшье сагаа гээжэ байнгүй, ажалайнгаа шэнэ газар тээшэ шэглэдэг.
Эдэнэрэй хүдэлмэриингөө асуудалнуудые зүбшэн хэлсэжэ байха үедэ суднамнай Песчаная гэһэн булан тохой хүрэжэ ерэбэ.
Эндэхи үзэгдэлые юрын үгөөр дамжуулашагүй шэнги үзэсхэлэн даа.
Заяанай өөрсэ байгуулалгатай, дүхэриглэмэл дүрсэтэй эрьеын хоёр хажуугаар онтохоной орон соохи мэтэ орьёл хабсагайнууд орбогор оройнуудаа шохойлгонхой.
Бага ба Ехэ Koлoкольно гэжэ нэрлэгдэһэн эдэ хабсагайнууд дээрэ шэдитэ ордон, дунда зуун жэлнүүдэй үеын хэрэм, агы нүхэн, үндэр өөдэ дүүлиһэн бахананууд бии хэбэртэй шэнгеэр һанагдана.
Уһанай захада барагар хара, һүрөөтэй шарайтай Будда хабсагай хүндэ шулуун ашаагаа даажа ядаһандал бүгтынэ.
Анхан сагта хүн зоной һүзэг түрүүлдэг байһан энэ хабсагайе саг үргэлжэ наманшалжа һууһан даяанша үбгэнтэй жэшэмээр.
1980 оной сентябрь-октябрьГалина БАЗАРЖАПОВА-ДАШЕЕВА оршуулба(Үргэлжэлэлынь удаадахи дугаарта)ЭНЭ СЭДЭБЭЭР УНШАГТЫ:Фёдор Сорокиной Байгалай аяншалгануудФёдор Сорокин Монгольская графикаМүхэдгүй гайхал досоом түрэдэг :мүшэтэ тэнгэриһээ, мүнхын нигүүлэсхы сэдьхэлһээ.
Имануил КантЕрээдүйн һайн һайхан байдал энэрил хайрлалай,эрдэмтэ шажан мүргэлэй,бурханда шүтэлгын ёһо түхэлтэй байха зэргэтэй.
Н. БердяевФилософууд ниигэмые хүтэлхэ, үгы һаа,хүтэлэгшэд философууд байха ёһотой.
ПлатонМүнхын үүдэ нээхэ гэбэл,ажабайдалаа элшэтүүлэн туяатуулж яба.
К. ЦиолковскийХүн түрэлтэн сэдьхэлээрээ гайхуулна,Хүлэг морин дэлһээрээ гайхуулна.
Ринчинэй ЧойномМонголжоон таладаа ороходом,Мондойгоод бусайдаһан гунигМонсогхон зүрхэнһөөм мултараад,Морин хуурые аянгатуулба.
***Элинсэгэйм ами шэнгээһэнЭртын Эхэ нютагаа ерээд,Эльгэндэм дүтэ зураглалЭзэлээд сэдьхэлыем тамалбал.
***Хулинсагайм залган дамжуулһанХалуун шуһан – һудаһад соом,Хулгай бэшэ – дуулахам, дурлахамХалха Монголдоо, хани найзадаа.
***Тоглогшо Самдулам сарюухан,Тогоошон Очирма арюуханТогоогын Мягмар тала шэнги –Түмэн жэлэй танил мэтэ.
***Хүрьһэтэ газарынь хүсэтэйХөөмэйн дууе зэдэлүүлнэ,Хойтын сагые уряалжа,Хонхын аялга ойртуулна.
***Маргааш наран мандана гээд,Малшан ниигэм найдалтай.
Маргаха сагууд үнгэрөө гээд,Магтаал дуугаа үргэнхэй.
***Мандал Шива хурал:Мандал ногоон тэрлигтэйНогоон Дара Эхэ өөрөөНаманшалан адис табиба.
***Тана субад эрдэнииеТанда гэнтэ баряа һаань,Туйл ехээр баярлаха гүт,Тулгардан, али гайхаха гүт?
***Диваажинда хүргэхэ оньһоДархан үбгэн зохёобо,Далитай урлалынь ниидэжэ,Дара Эхэдэ хүргэхэнь гү?
***Бурханай нангин мутарһааНаншад хүртэхэ хүсэлтэйБурхандаа удангүй мордоо һэн,Наншадаа хүртөө юм гээбы.
***Уралайнгаа хажууда толботойһаа,Амандаа хэшэгтэй гэнэ,Нюдэнэй хажуугай толбыеХараагай аза гэхэ гү?
***Таряалан соохи тарбаганТаргалаал даа, таршалһаар,Тагнуул һомонһоо тарайнгүй,Тайбан гараһай, талаантай.
***Губиин тэнгэридэ тэмээн бэлшэнэ,Гуулиндал һарые шэншэн үзэнэ,Зүйдэл мүшэдэй сасартарбүншэнэ -Дүйсэн үдэр иигэжэл зүүдэлээб.
Баян, буян ниилээ һаа,Бадаран мандахын тэмдэг гү?
Бариишатай гү, бахархамаар гү?
Баярынь али һүнэхэ гү?
***Далай бүлүүргүй гэлсэнэ,Дайда бүһэлүүргүй юм ха,Тэнгэри тулгуургүй гэлсэнэ –Тэнсүүриинь яагаад ололтойб?
***Гуа захагүй элдин талынГурбан харгын бэлшэрэйГушан гурбан нюусыеГулидхан абахань аюултай.
***Наран Заяа – һайхан үгэНарьяха, наадахын шэнжэтэй,Намжаа сэлмэг намарай үдэрНайраг зохёохын удхатай.
***Хилганада тогтоһон булжуухайХиидэ найдаа, яагаа бэ?
Найган-найган унан гээд,Ниидэн түргэн арилбал.
***Һуумал манхан элһэн губиБуумал бурхадай шэнжэтэй,Һарын маната толон дороБуса юртэмсын үзэгдэл лэ.
***Арбан табанай һарыеАтан тэмээн адаглаад,Арбилан үлөөхэ һанаатайАаляар һэмээхэн буйлаа.
***Алтан хяазатай аягаһааАарса, хүрэнгын дээжыеАятай шүтэн амсахада,Амтань дээшээ байха гү?
***Нүүдэлэй онсолиг байдалдаУйлан - дуулан түрөөлди,Нүүдэлдээ бусаха, болихомнай -Нюуса Сагаан бэшэг соо.
***Сайншанд үгын удхаСай шанаха бэшэл даа,Саанахи гүн тайлбариньСайхан булаг гээшэл даа.
***Хара сагаанай зүһэ илгажа,Хаан түрэнүүд бутарна,Хайрлал үршөө, сагааниинь илажа,Халуун эбынь бадараг лэ.
***Яруу найрагийн эзэнЯнжилхам бурханай дүрэОройн тэнгэриин мандалдаОдон мэтээр ялалзаа.
***Оюун ухаанай оншотой түлхюур –Абдар соохи алтан бэшэ,Орьёл эрдэм, оройн одод -Асари ехэ баялиг гээшэл.
***Аласай огторгойдо тэмдэг үлөө –Аянай шубуудай ганганаан.
Аялгынь дабтахые гуйбаб -Аятайгаар дуулдаба үбэлдөөшье.
***Зуун жэлнүүдэй гүн сооһооЗуралзаад, онсолиг нэрэнүүдЗуухын домогой гүрэлөөдэЗүүдхэл мэтээр бэшэгдэбэ.
***Һэеы гэрээ үндылгэе -Һэрюу һэбшээ оруулая,Һэргэг болгоё ухаагаа,Һэреэе эртынгээ зүнгые.
***Тэргэд һара үлзытэй –Туһа үзүүлбэл, энэ үдэрТүмэн болон арьбажаад,Түшэг болон мандахал.
***Данзанравжаагай дуулал сооДандаа инаглалай аялга,Дура хайратай хамжажа,Дайсанаа һүнөөдэг байгаа гү?
***Данзанравжаагай дуулал сооШамбалын ороной шэди бии,Дали ургуулдаг мэдэрэл сооньШэгэмүниин адис бии.
***Губиин бурхад номлобо:Гүрэм номоо уншая,Гэнтын аадар урылаг –Ган гасуурые сарая.
***Түбэдтэ, Алтайда, ГубидаТүбиин нюуса оршодог юм,Эртын хиидэй шүтөөн сооЭлшэтэ хүсэн олдодог юм.
***Эрдэни Зуугай эржэн бэлигэйЭди хабынь эзэн - ЗанабазарДабтамал нарин шэдеэрээДара Эхэнүүдые заларуулаа.
***Цам хатарай бүжэглөөнЗам нээхэ аргатай ха,Заяагаа онон дабшахада,Залуур болохо шэдитэй ха.
***Хүхэ Мүнхэ ТэнгэриХара Хориноо баясуулаа,Сээжэдээ сэсэг ургуулаад,Сэсэгы болгон бэлэглээ.
***Нара Хажадай шулуулиг ордондо,Үржэн Хандын үнэтэ орондо,Үнгэтэ субад бүреэ байрадаҮндэр изагууртын һүнэһэн оршоо.
***Хара Хориной түүхын мэлхэйҮгэдэй хаанай захиралыеҮнөө хүрэтэр хадагалжа,Үглөөдэр тээшэ мүлхиһөөр гү?
***Уртын дуун ута наһаУряалан хурылан зэдэлнэ,Уянгын буурсагаар задараад,Оройн сэсэгүүдые эдеэшүүлнэ.
***Буха ноёной ябаһан мүрөөрХуша, шэрэнги жэрын ургаа,Бодоһон, хэбтэһэн газартаньБаатар һүлдэтэн мүндэлөө.
***Юһэн сагаан эбэй тугааЁһо хууляар мандуулбал,Дархан Сагаан тэнгэриДабхар баялиг эльгээхэл.
***Монголой голнуудай хүшэМиралаа Сэлэнгэм суглуулаа,Монголой хүшэндэ һүгэдэн,Мааниин үзэг шэбшэнэб.
***Эртын юрөөлдэ хүртэһэн һаа,Энэ замбида түрэдэг гү?
Али Сансарһаа холодохом гээд,Алас дээшээ дэгдэдэг гү?
***Үрмэн шаргал таряаланҮргэлжэ хиисэн дуулана,Үл залгаха талаангааҮргэн магтан дуулана.
***Орхон Сэлэнгын уулзуурайОлдохонь шухаг дүхэригтэОрохо наранай жаргаланОдоол шүүрэн баряал хаб.
Автор: Галина БАЗАРЖАПОВАуран шүлэгуран үгэ Гэртээ һууха журамай хүсэндөө байһан сагта хүдэлмэригүй үлэһэн зондо, үхибүүтэй гэр бүлэнүүдтэ туһаламжа гүрэнһөө үзүүлэгдэнэ гээд, Буряад Уласай Ниигэмэй хамгаалгын яаманай Хэблэлэй албанай мэргэжэлтэн Мария Ивайловская дуулгаба.
Ажалгүй зондо – анхарал  Мартын 1-һээ ажалаа алдаһан зон Ажалаар хангалгын түб руу сэхэ хандаха аргатай.
Тиигэжэ апрельһээ июнь һарын дүүрэтэр 12 130 түхэриг пособи абаха юм.
Энэ мүнгэн дээрэ үшөө аймагай коэффициент нэмэгдэнэ.
Тиихэдэ 18 наһа хүсөөгүй үхибүүдтэй һаань, нэгэнэйнь түлөө 3 мянган түхэриг үгтэхэ.
Ажалаар хангалгын түб руу ошоһоной хэрэггүй: “Работа в России” гэжэ порталаар мэдүүлгэ эльгээжэ болоно.
Тиихэдэтнай Ажалаар хангалгын түб 10 үдэрэй туршада ажал бэдэрээд үзэхэ.
Танда тааруу ажалай олдоогүй һаань, пособи абажа эхилхэт.
Хандахынгаа урда тээ удаан сагта ажалгүй байһан һаа, урданай ёһоор тон бага хэмжээнэй (1,5 түхэриг) пособи абаха.
Журам эбдээд, ажалһаа хаюулһан зон баһал иимэ хэмжээнэй пособи абаха юм.
Мартын 1-эй хойно ажалгүй үлөө гээд, хараада абтахагүй.
Халдабарита хамшагай тараһан ушараар Ородой Холбоото Уласай Засагай газар апрелиин 17-до тогтоол баталаад, туһаламжын иимэ хэмжээ үүсхэһэн байна.
Үхибүүтэй һаа.
Гурба наһа хүсөөгүй үхибүүтэй гэр бүлэнүүдтэ 3 һарын туршада 5-5 мянган түхэриг туһаламжа үгтэнэ.
Тиихэдээ гэр бүлын олзо оршо хараада абтанагүй.
2017 оной мартын 31-эй хойно түрэһэн үхибүүн бүхэнэй түлөө түлбэри дамжуулагдаха юм.
Үшөө тиихэдэ түрүүшын үхибүүн байгша оной январиин хойно түрэһэн һаа гү, али эхын капитал абаха эрхэтэй, энэ эрхэеэ хэрэглэжэ үрдиһэншье гэр бүлэнүүдтэ энэ туһаламжа үзүүлэгдэнэ.
Тиигэхын тулада байгша оной октябриин 1 болотор Пенсионно жасын сайтаар мэдүүлгэ ябуулхада болоно.
Ородой Холбоото Уласай Юрэнхылэгшэ Владимир Путинай даабаряар июниин 1-һээ 3-7 наһанай үхибүүтэй гэр бүлэнүүдтэ түлбэри үгтэжэ эхилхэ.
Тиихэдээ урдахи олзо оршыень тоолонгүйгөөр, ажалгүй үлэһэн зондо энэ мүнгэн үгтэхэ байна.
Харин ажал хэжэ байһан айл бүлэнүүдэй олзо оршо нэгэ хүнэйхинь 11 549 түхэриг хүрэдэггүй һаань, 6 032,50 түхэриг түлбэри туһаламжа абаха юм.
Тиигэхын тулада байдаг газарайнгаа социальна таһаг руу хандаха хэрэгтэй.
Мария Ивайловскаягай дуулгаһаар, социальна хангалтануудые, тэрэ тоодо гурба хүрөөгүй үхибүүнэй түлөө һара бүриин түлбэри, олон үхибүүдэй түлөө түлбэри, гэр байрын коммунальна ажахын түлөө субсиди, сэсэрлигэй түлөө компенсаци абаха болзор апрелиин 1-һээ сентябриин 30 болотор хүнэй хандалгагүйгөөр һунаагдаа. коронавирус  Апрелиин 30 болотор Россиин ажаһуугшадай гэртээ һууха тухай шиидхэбэри Ородой Юрэнхылэгшэ Владимир Путин абаа.
Шалтагааниинь мэдээжэ.
COVID-19 гэһэн муухай үбшэн үдэрһөө үдэртэ улам һүжэржэ байна.
Ажалдаа ошонгүй, гэртээ һууһан зон юу хэжэ бэеэ һамааруулнаб гэжэ асуулта табибабди.
Александр Гунзенов, уран зураашан (Владивосток):- Гэртээ һуугты гээ хадань һуунаб.
Мүнөө Гранинай ном уншанаб.
Майн 9-дэ зорюулжа, хоёр бүтээл бэлдэжэ байнаб.
Ажалдаа ошохо гэхэдэмни, табинагүй.
Тэндээ үшөө хоёр дүрэ зураг дүүргэхэ һэм.
Хубиин үзэсхэлэндэ бэлдэнэб.
2020 оной июлиин 14-дэ минии үзэсхэлэн нээгдэхэ.
Тэрэ болотор коронавирус үбшэн номгорхо бэзэ гээд найданаб.
Надежда Мунконова, Буряад Уласай габьяата зүжэгшэн:- Ехэнхидээ өөртэеэ наадажа байгаад, гэртээ ролёо сээжэлдэдэг хадаа, иимэ оршон байдалһаа балай ухаа алданагүйб.
Манай театрай зарим артистнар ганса репетициин үедэ үгэнүүдээ сээжэлдэдэг.
Тэдэ хүнүүдтэ хүндэшэг байха гээд һанагдана.
Сүлөөтэй байхадаа, «Хэнзэ ногоон» гэһэн зүжэг ород хэлэн дээрэ оршуулжа байнаб.
Теэд тэрэмнай муухай үбшэнһөө боложо, табигдаха юм гү?
Одоо мэдэнэгүйб.
Оршон байдал хэзээшьеб даа һайн тээшээ эрьелдэхэл бэзэ.
Тиимэһээ оршуулаад, бэлэн һууха хэрэгтэй.
Хэлэнүүдые үзэжэ эхилэнхэйб.
«Мүнөө болоод, яахашниб элдэб хэлэ үзөөд»,- гэлдэнэ заримашуул.
Харин өөрын дураар үзэхэдэ, гоё байна, мэдээ үзөөгүй олон юумэ ойлгонош.
Артистнарай үри хүүгэд хаягдамал ха юм.
Дунда хүбүүнтэеэ суг хамта номоо үзэжэ, эрдэм мэдэсэеэ татажа эхилээбди.
Жаргал Очиров, Олимпиин халаанай уласай спортын һургуулиин захирал:- Гэртэхи ажалаа хэхэһээ гадна һорилгоёо алданагүйб.
Наһанайнгаа нүхэртэеэ болон үри хүүгэдээрээ үглөө бүхэн зарядка хэнэбди.
Мүн үдэшэндөө тайска боксоор бэеэ һоридог шабинартаа һорилгын даабари үгэнэб.
Гэртээ һуужа эсэшэһэн хүнүүдтэ үе мүсэеэ зүбөөр хүдэлгэхыень олондо хабаатайгаар заажа үгэнэб.
Бүхы энэ ажал Интернедээр хэгдэнэ.
Олон хүн баяраа мэдүүлжэ бэшэнэ, хонходоно.
Тунгалаг Балданова, Шэтын гүрэнэй эмнэлгын академиин оюутан:- Манай һуралсалда коронавирус үбшэн ехээр нүлөөлөө.
Юуб гэхэдэ, бидэ гэртээ һуугаад, номоо үзэнэбди.
Дээдэ һургуулинуудай багшанар һуралсал холоһоо һайнаар үгэхэ аргатай гэжэ ойлгожо байнабди.
Удангүй манай гүрэндэ иимэ һуралсалай хүгжэбэл, ехээр гайхахагүйб.
Пандеми бултыемнай һургажа байна.
Хэшээлэйнгээ һүүлээр хамтынгаа байрада ерээд, эдеэ хоолоо бэлдэхэш.
Харин мүнөө гэртээ байхадашни, түрэлхид шамай амтатайгаар эдеэлүүлнэ, ундалуулна.
Багаһаа хойшо зураха дуратайб.
Сүлөө сагтай болоходоо, зурагуудые зуража һуража байнаб.
Ехэ гоё байна - саашадаа энэ эрмэлзэлээ заатагүй үргэлжэлүүлхэб.
Интернедтэ YouTube канал намайе һонирхуулна.
Өөрөө видео буулгаад, суглуулжа һурахые хуу хаража, ойлгожо абанаб даа.
Үнэхөөрөө түрүүшээр гэртээ һуухада, гоё байгаа.
Залуу хүнүүд, илангаяа оюутад үетэн нүхэдөөрөө уулзажа, хүхихэеэ һанашана.
Энэнь муу байна.
Тумэн Санжиев, Ородой габьяата һоригшо:- Иимэ удаанаар маанадые гэртэмнай һуулгажархиха гэжэ һанаагүйб.
Энээнһээ боложо, хэдэн томо мүрысөөнүүдые болюулаабди.
Хэды тиигэбэшье манай 17-дохи спортын һургуулиин һоригшод намайе баясуулна.
Юуб гэхэдэ, тэдэ шабинараа Интернедээр һургажа эхилэнхэй.
Эдэ үдэрнүүдтэ дүтөөр эжытэеэ харилсажа байнаб.
Бусад аха дүүнэртэеэ харилсаха гэхэдэ, газаа бү гарагты, иишэ тиишэнь үбшэ бү зөөгты гэнэ.
Һайн гэхэдэ, гэртээ байхада гоё даа!
Тиимэһээ гэртэхи ажалаа хэнэб, үдын хоол шананаб, амһартаяа угаанаб.
Чимит Дармаев, НТВ телеканалай «Своя игра» нааданай клубай гэшүүн:- Бүхы сагаа гэртээ үнгэргэнэб гэжэ гашууданагүйб.
Юуб гэхэдэ, Интернедэй байхада, ямаршье ажал хэжэрхихэ аргатайш.
Орёо оршон байдалые зүбөөр хэрэглэхэ гэжэ оролдоноб.
Гэртээ һууха үедөө тамхияа хаяха һанаатайб.
Намдал адли бюджетнэ ажалгүй хүндэ хэсүү саг ерэбэ.
Олзомни эрид доошолхонь.
Галина Гарипова, Мухар-Шэбэрэй нюдэнэй эмшэн: - Бидэ халдабарита үбшэнүүдэй таһагта хабаатай бэшэшье һаа, эдэ үдэрнүүдтэ тэрэл зандаа хүдэлнэбди.
Гэртээ һуугаад, арга хэжэ шадахагүйбди.
Гэнтэ нюдөө гэмтээһэн хүнүүдтэ түрүүшын туһаламжа үзүүлхэ хэрэгтэй болог даа.
Хүн зоной гэртээ һууха үеэр иимэ үбшэнтэнэй тоо бага болоод байна.
Хүнүүд бэе бэетэеэ уулзажа, архи тамхи уужа ябанагүй ха юм.
Энэ гол шалтагаан гэжэ һананаб.
Намайе гэрһээ хүдэлэ гээд ябуулбалнь, гэрэйнгээ бүхы ажал хэжэрхихэ һэм.
Мүн ашадаа УлаанҮдэ ошохо һэм.
Автор: Борис БАЛДАНОВБуряад УласТумэн СанжиевНадежда МунконоваАлександр ГунзеновЧимит Дармаевкоронавирускарантин   фото: Екатерина Раднаевагай дурадхаһан гэрэл зураг Уран зохёолой болон ниитэ улас түрын «Байгал» сэтгүүлэй үүсхэлээр «Далан долоон домог» гэһэн урилдаан ульгам хэмдээ оронхой гээшэ.
Энэ удаа «Буряад үнэн» сониной 100 жэлэй ойдо» гэһэн ниитэ гаршагаа манай сониной ажалай ветерануудай дурсалга домогуудаар шэмэглэхэмнай.
Нютаг нютагай жэгтэй ушаралнууд, уг удам тухай хөөрөөнүүдынь олон зоной һонирхол үүсхэхэ бэзэ.
Хяагтын аймагай Алтай нютагһаа гарбалтай, “Буряад үнэн” сониндо бэшэгүүдэй таһагта ажаллаһан Е. Д. РАДНАЕВАГАЙ хөөрөөнһөө: - Минии нагаса аба, эжымни аба, Бадмажаб Хышиктуевич Будаев “Мухаридаг баабай” гэжэ нютагтаа суутай юм һэн.
Ушарынь хадаа угаа шогууша хүн байгаа.
Алтай нютагһаамнай, Зүүн Дунгыһаа 10 модоной зайда оршодог Красночикойско районой Уурлаг тосхонһоо шэмээшэг эхэнэрнүүд томоһоо томо һонгино, шанаһан үндэгэ үбэртэлөөд, нооһо, арһаар андалдахаяа ерэдэг байгаа.
Тэдэнэр утаһаа ута, хэдэн хормойтой сарафануудые үмдөөд ябаха.
Эдээнэй нэгэтэ һубарин ябахые харажархёод, үбгэн абамнай шоглохо гэжэ шиидэбэ ха.
Дүтын добоһоо мухаряад, эгээ урдань буушадаг юм ха.
Сошожо унахаа һанахадань, угаа ехээр хүхихэ, шог зугаа дэлгээхэ.
Шэмээшэг һамгад тэрэ гэһэнһээ хойшо иимэ абаритайень мэдэдэг болоходоо, гэрыень холуур тойрожо гарадаг болоһон гэхэ.
Бэеэр үндэр, гошхогор, Хо Ши Минэйхи шэнги һахалтай, шарайгаар сэбэр хүн байгаа.
Тиихэдээ мүнөөнэй ямаршье спортсменһээ дутуугүй шуран, түргэн хүдэлсэтэй хүн байһан юм.
“Мухаридаг баабай” гэжэ нэрэтэй болошоходоо, энээнһээ бүри урмашан, зүлгэ ногоон дээрэшье, саһан дээрэшье мухарижа, багашуулые хүхеэдэг һэн ха.
Иимэ согтой нагаса абам гартаа домтой баряаша байһан.
Олон хүндэ туһа хайраа үзүүлһэн.
Хүбүүниинь Очиржаб Будаев - минии эжы Дарима Бадмажаповнагай ахань болоно - эмшэ лама байгаа.
Халаахай, үрмэдэһэ мэтын ургамалай хататар үлеэдэг байгаа.
Хүниие эмшэлдэг байһан юм.
1937 ондо Шаазгай нютагай Абида гэжэ хүн хардалга гэмнэлгээр Очиржабые барижа, Хяагтын түрмэдэ һуулгаһан.
Тэндээ һуужа байхадаа, хажуудахи зонойнгоо үйлэ хубиие уридшалан хэлэжэ үгэһэн.
Өөрыгөө “Би гарахагүйб” гэһэн.
Энээниинь дуулаад, аха дүүмнай ехэ уйдаһан.
Удаань бүлэг ламанарые, тэрэ тоодо Очиржабые Дээдэ-Үдэ асаржа, Халсагай хадада (Лысая гора) яама хонхосог соо буудажа алаһан.
Бидэнтэй сугтаа хүдэлдэг байһан Хэжэнгэһээ гарбалтай В. Э. Токтохоева сагааруулгын болон сүүдэй хэрэгээр шэнжэлгэ хэжэ бэшэдэг байһан тула санаартан Очиржаб Будаевай нэрэнь сагааруулагдаба гэһэн харюу гүрэнэй аюулгүйе сахидаг комитедэй зүгһөө 1991 ондо абаһан юм.
Иигэжэ нагасымни нэрэ олоной дунда сагааруулагдаһан, бусаагдаһан.
Очиржабай хүбүүн Константин малайнгаа хотон соо наг шэбхэ малтажа байтараа, абынгаа абажа ябаһан хонхо дамаарииень, ламын бусад хэрэгсэлнүүдые олоһон, хадагалжа абаһан байна.
“Нагаса – наран тэнгэри” гэлсэдэг.
Наратай нагасамни гэдэгби дурдахадаал.
Константин Очиржапович малай фермые даагшаар, удаань ойн харууһалагшаар хүдэлһэн.
Хамтын ажахын мал үсхэбэрилгэдэ ажалай габьяа гарган ажаллаһанай түлөө Хүндэлэлэй орденоор шагнагдаһан.
Би өөрөө 19 жэлэй туршада бэшэгүүдые бүридхэгшөөр “Буряад үнэндэ” ажаллааб.
Аймаг бүхэндэ авторнуудтай байхабди.
Автор бүхэн бүридхэлэй карточкада оруулагдаха.
Ямар аймагһаа хэзээ, хэн бэшэг эльгээгээб – хуу хиналта доро.
Жэшээлхэдэ, Хориһоо Ц-Х. Гомбодоржиева, Яруунаһаа Д-Н. Халхаров, Хяагтаһаа А. Молонов, Түнхэнһөө Б. Бирбаев гээд олон даа, нэгэ аймагһаа зарим тээнь арбаад автор бэшэхэ.
Эдэнэртэ гонорар түлэгдэхэ.
Разметкэ гэжэ юумэ хэхэб.
Нэрэ обогынь, адресынь гүйсэд, зүб байха ёһотой.
Шүүмжэлхы статьянуудта харюу ерээ гү, толилогдоо гү – хинажа байдаг һэм.
Редакциингаа профсоюзна комитедэй казначей олон жэлдэ байгааб.
Ехэл һонин газарта, һонин ажалда хүдэлөө бэлэйб гэжэ омогорхолтой ябадагби.
(Үргэлжэлэлынь хожом гараха).
РанееМинаа ташуурай хүсэнАвтор: Галина БАЗАРЖАПОВА-ДАШЕЕВА бэлдэбэФото: Екатерина Раднаевагай дурадхаһан гэрэл зурагжэгтэй ушаралнууд"Далан долоон домог"  фото: Архив Буряад Үнэн От дров к ТЭНам Исторические бани в Улан-Удэ - это № 1 на Смолина, на Геологической, на Гагарина – ещё называли на «Чайке» (по названию соседнего продовольственного магазина), ПВЗ, Батарейка, Стеколка, Машзавод и ряд местечковых бань помельче (Дивизка, Мясокомбинат и др.
Элитных бань, типа, Сандунов в Москве, у нас не было.
Только в последние годы появилась «Сатори».
Всем им уже около века.
Так, бане на ПВЗ в этом году исполняется 90 лет.
Поначалу они имели отдельные котельные, а печи в парилках отапливались дровами.
К открытию бани дрова прогорали, а камни в каменках накалялись.
Пар получался исключительно ароматный и лёгкий.
Особенно, если истопник был трезв.
Но!
В течение нескольких часов камни от непрерывного полива остывали, их, попросту говоря, «заливали».
Кроме того, от дровяных печей часто угорали (угарным газом).
Позднее в общественных банях по всей огромной стране стали внедрять советское ноу-хау.
Баня работала по принципу чайника.
В кочегарке стоял котел, в нем разогревалась вода, пар поднимался по трубам и подавался в парилку.
Если его подсушивали, он был прозрачным, если нет, то парильщики сидели в густом тумане.
Этот технологический процесс использовался, например, в бане на Батарейке и даже на ПВЗ.
Но затем в Улан-Удэ почти повсеместно перешли к привычным каменкам.
На этот раз на электронагревателях (ТЭНах), а не на дровах.
Считается, что электричество сжигает кислород и потому всё же на дровах - натуральнее.
Однако ТЭНы греют постоянно, их можно было включать и выключать, а потому камни невозможно «залить».
Секреты парилкиНо «заливается» собственно парилка.
Ее деревянные полки, стены и потолок промокают, становятся склизкими.
Потому ценители пара время от времени тщательно промывают все и сушат.
А затем процесс подкидывания воды из ковшика возобновляется: «Рассыпушечку давай! », «Два глубинных подкинь! », «О!
Лукич, свою классическую троечку бросил!
Главное в бане - это парилка, а ее качество зависит от соотношения каменки и помещения, ее размеров и высоты потолка.
Пар должен «пробивать до костей», только тогда чувствуется эффект глубокого прогревания.
Бывает, бьешься веником, а толку нет, не пробирает.
Нужна оптимальная температура и влажность.
И то и другое можно отрегулировать.
Но важно и не пересушить баню.
Почему у нас финская сауна не в чести?
Потому что раскаленный сухой воздух сауны обжигает легкие, а у нас и без того сухой климат.
Если парилка поначалу слишком суха и раскалена, её увлажняют, обливая стены и полки холодной водой.
Кто потрёт спинку?
Говорят, что из Сандунов к нам пришла традиция делать «вертолет», а то и «парус» - размахивать и колыхать полотенцем, гоняя горячий пар над головами.
В Улан-Удэ никогда молча не сидели.
Город был маленький, и все знали друг друга.
Обычно обсуждали новости дня, кто-то травил байки, анекдоты, дружески подшучивал друг над другом, а если на ПВЗ был Табинаич, то и вовсе «Поле чудес» устраивал.
Все это рождало особую банную атмосферу.
Крепкий пар и доверительное общение - два равнозначных компонента настоящей бани.
Ведь не каждый встречный мог потереть тебе спинку.
Для этого нужно было не один литр пота вместе выпарить.
Парильщики угощали друг друга своими чаями, домашним квасом и морсом.
А разливное пиво всегда можно было купить в буфетах и пивных при банях, киосках или бочках на улице.
Закуски – вяленая сорожка или минтай.
Генерал в бане Поговорка «В бане на Руси все равны» появилась из-за старинного обычая совместно мыться в бане, невзирая на половые и сословные различия.
Вместе с одеждой человек оставлял за бортом все свои регалии и статус.
Все голые, все равны.
В бане нет генералов и депутатов!
Но в бане на Смолина был свой настоящий генерал.
Николай Васильевич Бутуханов, человек прошедший войну и много лет руководивший МВД Бурятии.
Заядлые парильщики приходили на первый пар и без генерала не начинали.
Ждали, когда он подойдет и бросит первый ковш.
А после бани друзей ожидала бутылка водки от Николая Васильевича, которую он по-простому разливал в граненый стакан.
Закусывали черным хлебом, солеными огурчиками, салом и, конечно, соленым омулем.
Как уроженец Корсаково из Кабанского района, генерал не мог обойтись без рыбы.
Вокруг него группировалась одна из самых долговечных банных компаний Улан-Удэ.
Сформировавшись в бане № 1, затем, когда ее перестроили, а пар стал хуже, друзья парильщики перебрались в баню на Геологической.
А оттуда уже на ПВЗ.
В этой интернациональной компании сменились поколения любителей пара.
Они отмечают дни рождения, юбилеи, поминки и другие важнейшие события в жизни.
Отмечают в пивной при бане и на официальных торжествах.
Однажды член этой компании, сотрудник УФСИН справлял юбилей и вот таким образом представлял группы гостей: «Родня! », «Тюрьма! », «Баня!
Битва банных командЗавсегдатаи ходили по определенным дням и в определенное время.
Лучше всего по утрам, когда парилка чиста и свежа.
Но в будние дни, когда клиентов немного, она хороша и в другое время.
У ценителей пара были своя излюбленная кабинка, скамейка в мойке и место в парилке.
Алексей Александрович Салтыков вспоминает: «В 72-м году пошел как-то в баню на Смолина.
У дверей перед открытием скопилась толпа, и только они открылись, пошла на штурм.
Двое прорвались вперед и рванули наверх без билетов, мимо кассы!
Я же пошел, как положено, отстоял очередь за билетом и на второй этаж.
Захожу в мойку, а тазов то и нет!
Эти двое, которые вперед прорвались, разобрали и выдают только своим.
А в то время там были две большие группы парильщиков.
Это бытовики и рабочие с кондитерки.
Что делать?
И вот, лидер кондитеров, кудрявый Аркаша спрашивает у меня: «Будешь в моей команде?
Я с готовностью отвечаю: «Буду! », а куда деваться, мыться-то надо!
Аркаша сует мне шайку: «На! »
Видно, так и так была лишняя! »Банный стриптизВ бане на Стеколке, между женской и мужской парилками, была дверь с щелями.
Их заделывали, но они появлялись вновь благодаря стараниям пацанов.
Уж слишком был велик соблазн.
Первое неясное, но неудержимое влечение к чему-то сладкому и запретному.
То, о чем возвышенно пели ВИА «Голубые гитары» в песне «Первый поцелуй» - шлягере 70-х: «Там где прикоснулись, Девочка и мальчик, К самой светлой тайне на земле. »
Впрочем, не только мальчишки.
Из-за этого полулегального доступа к банному стриптизу на Стеколку повадилась приезжать парочка вуайеристов с города.
Стоя у дверей, они как бы ненароком приникали к щелкам и поддавали пару усмехающимся, всё понимающим парильщикам.
Банщицы знали их в лицо и при случае цыкали и увещевали.
Но никакого мордобоя, скандалов и писем в партком!
Ну, что поделаешь, слаб человек!
С противоположной стороны, в женском отделении, прекрасно знали, что за ними подсматривают и не делали строгого секрета из своей наготы.
Особенно цветущие дамы в теле и юные девушки с некоторой долей нарциссизма.
Собственно, почему бы и не насладиться ещё одной победой, пусть и маленькой и неизвестно над кем?
Пусть даже над мальчишками и вуайеристами!
Почему бы и не блеснуть своей красотой?
Не убудет же?
Фото: Архив Буряад ҮнэнБаняУлан-Удэ Эртэ урда сагһаа мүнөө хүрэтэр дамжан ерэһэн арадаймнай һайндэрэй үедэ гэр бүхэн сэдьхэлэй дулаахан ульһаар, баярай үгэнүүдээр халидаг.
Заншалта ёһоороо Сагаан һарын буужа ерэхэдэ, аха зоноо үреэлэй һайхан үгэнүүдээр золгонобди, түрэл гаралаараа уулзанабди, бэе бэеэ амаршалнабди, ажал хэрэгэйнгээ дүн согсолнобди, саашанхи хараа түсэбүүдээ элирхэйлнэбди.
Үнгэрһэн жэл тиимэшье бэлэн байгаагүй.
Гүрэн түрынгөө эрхэ ашаг, ажаһуугшадайнгаа аюулгүй байдал хамгаалха баатай болообди.
Эхэ оронойнгоо амгалан байдалай түлөө шэн зориг, баатаршалга гаргажа байһан сэрэгшэдээ  Сагаалганаар  доро дохин амаршалнабди, баяр баясхаланаа мэдүүлнэбди.
Засаг зургаанай зүгһөө гэр бүлэнүүдтэнь, үхибүүдтэнь туһа хүргэжэл байхабди.
Үргэн Буряадай дасан дугангуудта үнгэргэгдэжэ байһан маани хуралнууд сэдьхэлдэтнай этигэл, найдал түрүүлэг лэ.
Илалта туйлажа, бүрин бүтэн, элүүр энхэ тоонто нютагаа, гэр бүлэдөө бусахатнай болтогой!
Хүндэтэ нютагаархид!
Сагаалганай үедэ буряад зон бэе бэедээ сэдьхэлэй һайхан үгэнүүдые зорюулжа, бүхы зондо баяр, жаргал хүсэдэг гээшэ.
Наhан дээрээ наhа нэмэжэ байхадаа, айл аймагтаа, арад зондоо ута наhа, удаан жаргал, жэл бүри жэгдэ амгалан, он бүри омог дорюун ябахыетнай хүсэнэб!
Гаража ерэһэн туулай жэл хүн бүхэндэ һайн талаһаа нүлөөлжэ, һанаһан хэрэгүүд, түсэбүүд бэелүүлэгдэг.
Сагаан hараар, Сагаалганаар!
Буряад Уласай Арадай Хуралай Түрүүлэгшэ                                            В. А. ПАВЛОВАрадай Хурал  Татьяна ШайноваКоронавирусһаа боложо, хэдэн арбаад гүрэнүүд хилэеэ хаажархинхай.
Улас дотороошье зоргоороо саашанаашаа ябахамнай хорюултай.
Иимэ байдал адагынь зун болотор үргэлжэлхэ.
Харин амаралтынгаа хаһада далайн эрье ошожо, уһанда ородог, наранда бэеэ шаруулдаг заншалтай зон яахань гээшэб?
Энэ асуудалһаа улам аяншалгын һалбарида үнөөхи үбшэн тахал яажа нүлөөлөөб гэжэ «BaikalEast Group» бүлгэмэй захирал Татьяна Шайноваһаа һонирхобобди.
- Татьяна Юрьевна, аяншалгын һалбари бусадһаа үлүүгээр коронавирусһаа хохидоо гэжэ үнэн гү?
- Яахын аргагүй үнэн.
15 жэлэй туршада энэ һалбарида хүдэлхэ үедөө иимэ ехэ хохидол үзөөгүйб.
Январиин 25-һаа эхилжэ, бэрхэшээлнүүд ушаржа эхилээ.
Хайнань хүрэтэр аяншалха гэжэ байһан зонииемнай Эрхүү хотын аэропорт дээрэ зогсоогоо.
Хоёр хоноһон хойнонь Шэтэһээ бүридхэһэн бүлэгнай ошохо ёһотой байһан аад, баһал шадаагүй һэн.
Ростуризм бүхы аяншалгануудые хорижорхёо бшуу.
Хитадта иимэ юумэнэй болоо хада Вьетнам, Таиланд руу хуушан хэбээрээ эльгээжэ байха аабзабди гэжэ найдаһые удангүй тэдэмнайшье журамаа шангадхаа.
Түрүүн Вьетнам коронавирусаар үбдэнэгүй гэһэн бэшэг баримта бүридхүүлээд ерэгты гэжэ эрилтэ табижа эхилээ.
Тиихэдэнь дары түргэн путёвконуудаа һэлгэжэ, Таиланд эльгээгээбди.
Мартын 22-то һүүлшын бүлэг аяншалагшаднай Паттайя зорёо һэн.
Гэбэшье зургаа хоноод, амаралтынгаа болзорой үшөө дүүрээдүй байхада, нютагаа бусаха баатай болоо.
Таиландда үдэшын 17 сагай һүүлээр газаа гарахые хорижорхёо бшуу.
Талаан боложо, хари гүрэн эльгээһэн зон соомнай коронавирус халдаһан нэгэшье хүн байгаагүй.
Гэртээ ерээд, хоёр долоон хоног соо тустаа байха эрилтэ бултадаа жэншэдгүй сахяа.
- Амаралтынгаа дүүрээдүй байхада, нютагаа бусаха баатай болоходонь, мүнгыень хүсэлдүүлдэг юм гүт?
- Хүндүүлхэй асуудал дайрабат.
Бидэ эндээ аяншалагшадые бүридхөөд лэ, амархаяа хүсэһэн газартань тэдэниие хүлеэн абаха зондо түлбэрииень эльгээжэрхинэ ха юмбибди.
Харин тэдэмнай мүнөө болоходо, 2021 оной декабриин 31 болотор ерэжэ, үнөөхи мүнгэндөө амарха аргатайт гэжэ тангаригаа үгөөд лэ байна.
Теэд тэрэ болоторнь байдал хэр заһарха юм ааб – бү мэдэе.
Мүн авиакомпанинуудшье баһал һүүлдэ тэрэ биледээрээ ниидэхэт гэжэ хэлэнэ.
Угайдхадаа хабарай амаралтын үеэр, майн һайндэрнүүдээр гэр бүлөөрөө хари гүрэн гараха түсэбтэй зон олон байгаа.
Бүри намар болотор Хитад, Таиланд, Турци хүрэтэр бүридхэһэн турнууднай хосороо.
Уридшалан путёвконуудые абажархиһан тэдээндэ мүнгыень тэхэрюулхэ талаар асуудал гарана.
- Теэд 2021 оной дүүрэтэр амарха сүлөө олоогүй зон яаха юм бэ?
- Тэрэ болотор ерэжэ шадаагүй һаатнай, мүнгыетнай бусаахабди гэнэ.
Юрэдөө, үзөөгүй юумэеэ үзэжэ байналди даа.
Хэдэн жэлэй урда гахайн, шубуунай хамшаг гэхэ мэтын үбшэнүүдэй дэлгэрхэдэ, ойлгоншьегүй үнгэршөө бэлэйбди.
Мүнөөшье Хитадта коронавирус дэлгэрбэ гэлсэхэдэнь, балай тоогоогүй байтарнай, юун болошобо гээшэб?
Энээнэй һүүлээр хэзээ дүүрэн хүсэндөө орохо зомбибди – мэдэгдээгүй.
Олохон турфирмэнүүд хаагдаха баатай болохо, хараарайгты.
Ажалнай доллар, еврогэй сэнһээ сэхэ дулдыдана ха юм.
Дээшээ бодожол байхадань, путёвконууднай үнэтэй болохо.
Аяншалха аргатай зомнай эрид үсөөрхэ.
- Теэд гансал гадаада гүрэнүүд руу турнуудые эмхидхэдэг юм гүт?
- Үгы.
Манай бүлгэм аяншалагшадые хари гүрэн эльгээхэһээ гадна, эндээшье хүлеэн абаха эрхэтэй юм.
Мүнөө Буряад орондо бүридхэгдэжэ байһан 80-яад турфирмэнүүдэй 20-ёодынь лэ Ородой Аяншалгын талаар федеральна агентствын тусхай тобьёгто оруулагданхай.
Бидэ тэдэнэйнь нэгэн болонобди.
Хитадһаа олон зониие угтадагбди.
Март соо мүльһэнһөө үшөө мултараадүй Байгал далайе харахаяа, мүн “Байгалай миля” гэжэ авто-урилдаанда хабаадахаяа олон хитадууд ерэхэ ёһотой байһан юм.
Гадна Ород гүрэнэйнгөө суута курортнуудта зониие эльгээнэбди.
Алтайн Белокуриха ошохо хүсэлтэй зон бии һэн.
Теэд манай гүрэндэ июниин 1 болотор бүхы амаралтын газарнууд хаагданхай.
- Июниин 1-һээ нээгдэхэньшье асуудалтай ха.
Хүүгэдэй элүүржүүлгын лагерьнууд ерэхэ зун огтошье хүдэлхэгүй гэлсээ бэлэй.
- Нээгдээшье һаань, таһалга соо ганса гансаар байрлаха, хоол барихадаа, шэрээгэй саана нэгэл хүн һууха, бэе бэеһээ 1,5 метрэй зайда ябаха гэһэн эрилтэнүүдые Элүүрые хамгаалгын яаман табина ха.
Гадна зугаасалгын арга хэмжээнүүдые эмхидхэхэнь хорюултай байха.
Энэнь теэд ямар амаралта гээшэб?
- Харил даа.
Иимэ байдалда хаана амарха болоно гээшэбибди?
- Хүдөө нютагаа гаража, түрэлхидөөрөө үбһэ хулһыень абалсаһаар байтарнай, зун үнгэршэхэ юм бэшэ гү?
(энеэнэ).
Гэхэ зуура Таиланд, Вьетнам гүрэнүүд ерэхэ үбэл амаралтада урижа, сэнгүүдээ тодорхойлжо табижархёод байна.
Манай зон яһала зүрхэтэй: хилэеэ нээгээ һаань, гараад лэ ябашахал даа.
Угайдхадаа эндээ амархашье гээ һаа, аргагүй үнэтэй ха юм.
Жэшээлхэдэ, Байгалай эрьедэ болбосон түхэлэй байрада байха гэбэл, адагынь 2500-3000 түхэриг түлэхэ болохош.
Харин далайн эрьедэхи амаралта хоёр дахин хямда байха.
- Тиимэшье һаань, хитадууд яһала ябадаг байгаа гү?
- Бидэ гол түлэб Үбэр Монголой зонтой хүдэлнэбди.
Түүхэ, соёл, шажан нэгэтэй ушарһаа Ивалгын дасан заатагүй хүрэдэг, Этигэлэй Хамбада мүргэхэеэ зорижо ерэдэг.
Улаан-Үдын гудамжаар ябаха, Байгал хүрөөшье һаа, тиимэ удаан болонгүй бусадаг лэ даа.
Теэд 2021 он болотор Хитад гүрэн хилэеэ нээхэгүй гэлсэнэ.
Визэ бүридхэдэг консулой газарнуудыньшье хуу хаагдашанхай.
Гэхэ зуура Манжуурһаа ашаанай томо унаагаар эдеэ хоол, эд бараан гаргагдажал байна.
- Һүүлэй үедэ Путинай үгэ хэлэхыень хүлеэгээд лэ һуудаг болонхойбди.
Эдэ үдэрнүүдтэ майн эсэс болотор энэл гуримаараа ажаһууха тухай тогтоол гаргахадань, урмаа хухараа гүт?
- Үгы.
Манай һалбарида үбэл болотор хон-жэн байха хаш гэжэ үнинэй ойлгонхойб.
Ямаршье олзо ороногүй, гэхэ зуура ажалайнгаа байрын түлөө мүнгэеэ саг болзор соонь түлэхэ хэрэгтэй.
Хүдэлдэг хүнүүдтээ салин үгэхэ ёһотойб.
Гүрэнһөө дэмжэлгэ гэжэ ажалай байрын түлбэриин 80 хуби, дүрбэлжэн метрэй 400 түхэригһөө дээшэ бэшые үгэхэ юм ха.
Гадна үнөөхи Аяншалгын талаар федеральна агентствэдэ жэл бүри оруулдаг 20 мянган түхэригөө байгша ондо түлэхэгүйбди.
Иимэ хүнгэлэлтэнүүд үгтөө.
- Хэзээ дүүрэн хүсэндөө хүдэлжэ эхилхэбди гэжэ бодонобта?
- Тодорхой харюу үгэхэнь бэрхэ асуудал табибат.
Өөһэдһөөмнай дулдыдаагүй олон шалтагаанууд гэжэ ойлгоно аабзат.
Эгээл шухалань манда хандажа, аяншалгада гарадаг зон бидэниие ойлгоно.
Шууяа татаһан, мүнгэеэ нэхэһэн хүнүүд үгы.
Тиимэһээ тэдээндээ баяр хүргэхэ байнаб.
Хэзээ нэгэтэ байдал һайжаржа, бэе сэдьхэлээрээ амарха саг заатагүй ерэхэл даа.
Автор: Даши-Доржо БОЛОТОВ хөөрэлдэбэкоронавирусаяншалга  .
Манай Үлэгшэн нютагай шүлэгшэн, журналист Михаил Мункожапович Гончиков “Поэт” гэжэ шүлэг М. Самбуевта зорюулан бэшэһэн юм.
Хара багаһаа  Хара ажал таняад, Хилээмэ амсаһан Хара хүлһэеэ мэдэрээд, Хара хүбүүн хүбшынгөө тайга соо Хүн боложо үндэрлөөл.
Эжыгээ дахажа, Эрхэ, бэрхэ һураал, Эреэгшэнэй hүөөp лэ Эдеэлжэ хүдэржөөл.
Мэлс - малшадай поэт, Мэлс - залуушуулай поэт, Мэлс- ангуушадай поэт, Мэлс - дурасхаалай поэт, Мэлс - арад зоной поэт.
Манай Үлэгшэнэй басаган Дулма Бальчиновна Очирова намда М. Самбуевтай танилсаһанаа иигэжэ хөөрөө һэн: «Санага нютагһаа ургажа гараһан поэт, түрэл хизаарайнгаа гоё һайхан байгаалиие, баян дэлгэр сэдьхэлтэй хүнүүдые магтан бэшэһэн хүнтэй танил байһандаа золтойб.
Залуу оюутан ябахадаа, тэрээнтэй Улаан- Үдын сэсэрлиг соо танилсаа һэм.
Набтаршаг бэетэй, харахан үһэтэй, онигоршог хара нюдэтэй хүбүүн бэлэй.
Уулзахадаа, ходол уринаар энеэбхилжэ, шог зугаагаа дэлгэжэ ябаха.
Бүхы хараһанаа, үзэһэнөө нюунгүй тэрэ зандань шүлэглөөд хэлэдэг һэн.
Нэгэ дахин ерэхэдээ, шамда «Үлэгшэнэй басаганда» гэжэ шүлэг бэшээб гэдэг бэлэй.
Буряадаар тэрэ шүлэгынь мүнөө үгы, харин ород хэлэн дээрэ Константин Румянцевай оршуулһан шүлэг 1967 ондо газетэдэ хэблэгдээ һэн.
Намда тэрэ дуратай байгаа гэжэ би һанадагби.
Ехэл бэрхэ, һайхан сэдьхэлтэй хүн һэн.
Сагһаа урид наһа бараһандань шаналмаар байдаг даа».
М. Самбуев талаан бэлигэйнгээ эгээл бадаржа байхада, энэ дэлхэйе орхижо ошоһониинь харамтай.
Гэбэшье тэрэнэй хонгёо шүлэгүүд соностоһоор, олон тоото дуунуудынь дуулагдаһаар.
Тэрэ олон тоото шүлэгүүдээрээ, поэмэнүүдээрээ болон сонедүүдээрээ Буряад орон соогоо сууда гаража, олон номуудаараа нэрээ мүнхэлөө.
Манай нютагай согтой бэрхэ, бэлигтэй хүбүүгээр омогорхон, түрэһөөр 80 жэлэйнь ойдо бишье дурасхаалдань зорюулжа, шүлэг бэшээб.
Бага наһанһаан эхилжэ, Буряад шүлэгүүдыетнай уншааб, Багшамни намда хододоо Бэлиг тухайтнай хөөрөө.
Зунай сагта дуратай Залуу ябаат, Мэлс, Заяа хубитай байһандаа, “Захааминай гургалдай” гүүлээт.
Хадата түрэһэн нютагһаан Хэды холо байгаашье һаа, Ходол тоонтоёо һанажа ябаат, Хабарай ерэхые хүлеэжэ ядаат.
Орон нютагтаа, түрэл байгаалидаа Олон шүлэгүүдээ зорюулаат, Арад зоной һанаа сэдьхэлдэ Алтан зула боложо мүнхэрөөт.
Бадма-Ханда ГУЛЯЕВА    фото: Буряад Уласай засагай сайтһаа Монголой талаһаа Булган аймагай амбан дарга Батбаярай Арюун Эрдэнэ түрүүтэй аймагай захиргаанай бүхы албануудай, сомонуудай дарганар, Арадай түлөөлэгшэдэй аймагай Хуралай гэшүүд, олзын хэрэг эрхилэгшэд уулзалгада хабаадажа, 2023-2025 онуудта экономическа, худалдаа наймаанай, эрдэмэй-болбосоролой, соёлой, тамирай талаар болон хилэ шадархи харилсаануудаа үргэдхэхэ хэлсээнүүдые баталаа.
Хоёр талын баталагдаһан хэлсээнүүдээр аймагуудай түлөөлэгшэд албан ёһоной уулзалгануудые үнгэргэжэ байхаар хараална.
Болбосоролой талаар дүй дүршэлөөрөө хубаалдахыень багшанараа һургуулинуудта эльгээжэ байха юм.
Мүн 20-hоо үсөөн бэшэ һурагшадые Булганай болон Захааминай амаралгын ба элүүржүүлгын аршаануудта амаруулха.
Болбосоролой ба шэнжэлэлгын дүй дүршэлөөр хубаалдахыень тусхай дунда һургуулиин оюутадаар андалдаха,  эмшэдэй хабаадалгатай хамтын хуралдаануудые үнгэргэхэ түсэб табигдаа.
Экомическа болон худалдаа наймаанай талаар хилэ шадархи харилсаан үргэдхэгдэхэ: нютагай уларилда таараһан үүлтэртэ малнуудые худалдан абаха, таряа тарилгаар болон адуу мал үдхэлгөөр дүй дүршэлөөрөө хубаалдаха, амитадай үбшэниие һэргылэлгээр хамтын хэмжээ ябуулгануудые ябуулха, үйлэдбэриин болон хүдөө ажахын эд бараа бэе бэедээ худалдаха, аяншалгые улам хүгжөөхэ гэхэ мэтэ.
Соёлой талаар харилсаагаа үргэдхэхэеэ Булган аймагта үнгэргэгдэхэ “Бага Алтарганада” Захааминай аймагай уран һайханай бүлгэмүүдые эльгээхэ юм.
Харин Булган аймагай уран һайханай бүлгэмүүдые Захааминай аймагай фольклорно нааданда эльгээхэ гэжэ хэлсэбэ.
Гэхэтэй хамта аймагуудта үнгэргэгдэхэ соёлой хэмжээ ябуулгануудта хоёр талаһаа эдэбхитэй хабаадалсажа байхаар хараалагдаа.
Музейнүүдэй болон номой сангуудай һонирхолтой үзэсхэлэнгүүдые, ном сэдхүүлнүүдые, мүнөө үеын түрүү хэрэгсэл түхеэрэлгэнүүдые бэе бэедээ харуулжа, семинар хуралдаануудые үнгэргэжэ байха юм.
Тамирай болон залуушуулай бодолгын талаар хүтэлбэрилэгшэдэй, түлөөлэгшэдэй, һоригшодой уулзалгануудые, тамирай элдэб зүйлнүүдээр хамтын һорилгонуудые, наадануудые, мүрысөөнүүдые наһанай ондо ондоо хэмжээгээр саг үргэлжэ үнгэргэжэ байха гэжэ мүн хэлсэбэ.
Тиин холбоо харилсаагаа бүри ехээр үргэдхэхын тулада гүрэнэй хилэ дабаха “Бага Илэнх” – “Айнаг Гол” гэһэн орохо гарахын пункт саг зуураар (Сагаан һарада, Сурхарбаанда, Эб модоной, Бага Алтарганын наадануудта) нээжэ байха асуудал шиидхэгдэхэ.
Гадна хилэ шадархи үшөө нэгэ асуудал –хилэ дабаһан болон хулгайда ороһон адуу малнуудаа бусаалгада нүлөөлхэ тухай хөөрэлдөөн  мүн болоо.
Тиихэдэ  хилэ шадар гал түймэрэй болон үерэй аюулнуудһаа һэргылхэ хэмжээ ябуулгануудые хамтын хүсөөр үнгэргэжэ байха юм.
Фото: Буряад Уласай засагай сайтһааМонгол оронБулган аймаг   фото: Буряад Уласай засагай сайтһаа «Эдэмнай БАМ-ай ажал хангана ха юм.
Эдэ хотонуудай тусхай үүргэ хараадаа абаха шухала.
Байгал-Амарай түмэр замай ажалые хангажа байха  нэмэлтэ үйлэдбэринүүд хэрэгтэй.
БАМ мүнөөдэрэй эрилтэнүүдтэ таараһан зам боложо байна, тиимэһээ эдэ хотонуудшье хубилха ёһотой, - гэжэ Юрэнхылэгшэ онсолоо.
Северобайкальскын хүгжэлтын мастер-түсэб бэелүүлхэдэ, Нижнеангарскын агаарай буудал заһабарилагдан шэнэлэгдэхэ.
Хотые Байгалай эрьетэй холбохо болбосон түхэлтэй харгы зам байгуулга хараалаатай.
Мүн лэ Северобайкальскын шэнэ технологинуудай олон шэглэлтэй техникумэй лабораторно корпус, оюутадай хамтын байра болон технопарк баригдахаар түсэблөөтэй.
2030 он болотор бүхыдөө 26,7 млрд түхэригэй хүрэнгэ шэглүүлэгдэһэн 19 түлэб бэелүүлэгдэхэ ёһотой.
«Северобайкальск ба Тындэ хотонуудта шэнэ технологинуудые хараадаа абажа, ехэ боложол байһан ашаа тээбэри һаадгүй зөөлгые хангаха оршон, БАМ-ай ажаһуугшадта ажалай шэнэ һууринуудые байгуулха, экономикые олон һалбаритай болгохо, тэрэ тоодо аяншалгын болон бага ба дунда олзын хэрэгүүдые дэмжэхэ.
Шэнэ гэр байрануудые бариха (жэшээлхэдэ, Тындэдэ шэнэ гэрнүүд үнинэй баригдаагүй, бүхы гэрнүүд 40 жэлэй саана бодхоогдоһон, харин Северобайкальскда гэр байрануудай сэн Улаан-Үдынхидэл адли).
Коммунальна, транспортна болон ниигэмэй талаар һалбаринуудай хангалгануудые шэнэлхэ.
БАМ-да залуу мэргэжэлтэдые бэлдэхэ оршон байгуулха гэһэн зорилгонуудые мүн лэ урдаа табинабди», - гэжэ Алексей Чекунков элидхээ.
Мүнөө сагта Россиин эд бараа зүүн тээхи гадаадын гүрэнүүд руу гаргаха хэрэгтэ БАМ гол үүргэ дүүргэнэ.
БАМ-аар зөөгдэһэн ашаа тээбэриин сэн 2022 ондо 3 триллион түхэригһөө дээшэ болоо.
Зүүн зүгые хүгжөөхэ яаманай уридшалһан мэдээнүүдээр, һаяын арбан жэлдэ ашаа зөөлгэ хоёр дахин ехэдэхэ юм.
Тындэ ба Северобайкальск хотонуудай хүгжэлтэ энэл хоёр хотын ажаһуугшадта шухала бэшэ, харин БАМ-ые мянган модо гаран зубшаһан газар дайдаар оршодог 70-аад һуурин тосхонуудта ажаһуудаг зуун мянган шахуу хүн зоной ажабайдалда нүлөөлхэ.
Автор: Сэнгэ РИНЧИНОВ буряадшалааФото: Буряад Уласай засагай сайтһааБАМхүгжэлтэ   фото: ООО "Шибертуй" Буряад орониие тус хэмжээ ябуулгада гурбан ажахы, тэрэ тоодо «бүүбэй» үүлтэрэй хони үсхэбэрилдэг «Шэбэртэ» гэһэн хизаарлагдамал харюусалгатай эмхи түлөөлөө.
Примориин хизаарһаа, Тува ба Буряад Уласуудһаа, мүн Үбэр Байгаалай хизаарай хэдэн аймагуудһаа асарагдаһан 150 гаран хони ямаадые мэргэжэлтэ комисси шэнжэлбэ.
Тиигэжэ Бэшүүрэй аймагай Шэбэртэ нютагай хонишодой тэжээһэн хуса тус үзэсхэлэндэ хабаадуулагдаһан эрэ малай дундаһаа эгээл эрхим шэнжэ шанартай байба гэжэ элирээ.
«Шэбэртэ» гэһэн ажахы 2012 онһоо энэ хэмжээ ябуулгада оролсожо, жэл бүри шангай һууринуудые эзэлдэг юм.
Фото: ООО "Шибертуй"  Буряад Улас COVID-19 үбшэнһөө һэргылхэ хэрэгтэ һара бүри 1 сая 600 мянган түхэригэй эм түлөөһэгүйгөөр коронавирус хүрэһэн хүнүүдтэй харилсаатай байһан зондо дамжуулна.
Мүнөөдэрэй байдалаар гүрэн дотор гансал манай уласта иимэ хэмжээнүүд абтана.
Үбшэлһэн хүнтэй харилсаа гэжэ элирүүлэгдэһэн хүнүүд уласай бюджедһээ һомологдоһон мүнгөөр эм домоор хангагдана бшуу.
Тиигэжэ коронавирус хүрэһэн хүнүүдэй бүлын гэшүүдтэ болон харилсаанайнь дүхэригтэ ороһон бусадшье зондо вирустэ эсэргүүсэхэ иммуномодулятор түхэлэй нэгэ торхо эм үгтэнэ.
Мүнөө дээрээ үбшэнтэнэй харилсаһан хүнүүдэй тоо улас доторнай 1045 гэжэ бүридхэгдэнэ гэжэ Засагай газарай хэблэлэй албан майн 25-да мэдээсэбэ.
Тиигэжэ 300 торхо гриппферон гэжэ эм Улаан-Үдын зургаан поликлиникэдэ дамжуулагдаа, үшөө 50-50 торхо Мухар-Шэбэрэй ба Хориин аймагай түбэй больницанууд руу эльгээгдээ.
Харин үбшэнэй үлүү ехээр һүжэрһэн Хэжэнгэ руу 100 торхо эм ябуулагдаһан байна.
Хэрэгэй гарабал, бусадшье аймагуудта эмүүд дамжуулагдаха.
Коронавирусай халдабари хинаха ба тоо баримтануудые бүридхэхэ талаар Уласай оперативна штабай шиидхэбэреэр һара бүри 1,6 сая түхэриг һомологдоно.
Буряад Уласай Засагай газарай мэдээсэлэй албанай гэрэл зурагБуряад Уласкоронавирус  Сагай эрьесын үшөө нэгэ шата һэлгэбэ.
Шэнэ һара мүндэлжэ, уһан туулай жэлнай хүрэжэ ерэбэ.
Сагаалган - эхэ байгаалиин, ажабайдалай шэнэлэлгэ, найдал, аза жаргал түхөөһэн арадай һайндэр.
Эдэ үдэрнүүдтэ Эхэ ороноо аршалжа, тусхай үйлэ хэрэгүүдтэ хабаадажа байһан  сэрэгшэдээрээ омогорхонобди, тэдэнэйнгээ түлөө зальбарнабди.
Ходорон ошоһон бар жэлдэ бэрхэшээлнүүдшье, урагшатай, һайн үйлэ хэрэгүүдшье тохёолдоо.
Россиин Юрэнхылэгшэ Владимир Владимирович Путинай даабаряар хүүгэдэй сэсэрлигүүд, һургуулинууд, тамирай болон соёлой байшангууд, харгынууд ба хүүргэнүүд баригдана, ниигэмэй авто-унаанууд шэнэлэгдэнэ.
Ажабайдалай бүхы һалбаринуудта үндэһэтэнэй түсэлнүүд бэелүүлэгдэжэ, хотонуудай болон һууринуудай ажаһуугшадта шэнэ арга боломжонууд нээгдэнэ.
2023 ондо тайгата үзэсхэлэн Буряаднай 100 жэлэйнгээ ой угтаха.
Жэл бүри хамаг этигэл найдалаа бүхы hайн hайханда зорюулан, манай Буряад Улас хүгжэһөөр.
Хүндэтэ нютагаархид!
Шэнэ жэлнай шэнэ найдалаар эрьег лэ!
Гаража ерэhэн туулай жэлдэ урагшаа дабшаhан замнай үргэн сэбэр байг лэ!
Эсэгэ оронойнгоо ерээдүйе хамгаалжа байhан баатар сэрэгшэднай буянтай, бурхантай ябажа, илалта туйлажа бусаг!
Ажалнай урагшатай, hанаһан бодолнууднай бүтэсэтэй, үргэмжэтэй байг!
Сагаан hараар, Сагаалганаар!
Буряад Уласай Толгойлогшо Алексей  ЦыденовЗасагай газар  - Мы долго шли к этому, - сказал Павел Кушнарев, заместитель Руководителя Администрации – начальник отдела развития сельского хозяйства и перерабатывающей промышленности.
– Три года были вторыми по республике.
Тарбагатай имеет неофициальный статус ортодоксального семейского района.
Чтобы показать настоящую культуру и быт старообрядцев, туристов везут именно сюда.
Однако здесь есть и карымские сёла – сёла, берущие начало от православных бурят, бравших в жёны русских женщин.
Это Барыкино, Пестерево, Бурнашево и Куйтун.
Возможно, и сам райцентр Тарбагатай.
И это логично, ведь кто-то же жил здесь до прихода старообрядцев?
Так вот, эта гостеприимная земля продолжает принимать всё новых трудолюбивых и рачительных тружеников, которые делают её  краше и богаче.
В рамках проекта «Галерея фермеров» совместно с Минсельхозом республики мы посетили несколько фермерских хозяйств в районе и представляем наиболее яркие из них.
Фермер - бизнесменКак этнический болгарин стал успешным фермером в Верхнем Жириме?
Родом он из города Бендеры в Молдавии, но с детства оказался на БАМе и вырос на Витиме.
Прежде чем стать фермером, он прошёл долгий путь, в том числе в Стране восходящего солнца – Японии, занимался бизнесом в Улан-Удэ.
А на родине жены, в Верхнем Жириме, оказался одиннадцать лет назад, когда в мае 2010 года зарегистрировал здесь своё хозяйство.
«Тогда я не думал, во что, в итоге, разовьётся это дело», - признаётся Валерий Васильевич.
Внешне он абсолютно не похож на классического сельхозника.
Нет, Чебан выглядит как успешный бизнесмен, и таковым он и является.
Соответственно выглядит и его офис, а не контора, как говорят на селе.
В нём есть теплый благоустроенный туалет, кухня и комната отдыха на втором этаже.
Всё новенькое, чистенькое, современное.
В его кабинет проходим сняв предварительно обувь.
Японская привычка?
Первое, что бросается в глаза - это православные иконы, а рядом висит постер с мотивами Страны восходящего солнца.
Офис находится на его основной производственной базе – зернотоке с гаражами.
С краю к ним примыкает трёхуровневый коттедж из кирпича.
Вот как, оказывается, живут на селе современные фермеры!
И, безусловно, так они все и должны жить!
Рожь яровая- На сегодня обрабатываю 2400 га.
И плюс тысяча гектаров у меня под парами, - рассказывает Валерий Васильевич.
– Сею пшеницу и рожь.
Хозяйство Чебана является семеноводческим по яровой ржи, в его распоряжении элитные семена.
Средняя урожайность составляет 20 центнеров с гектара.
Это хороший результат.
Хотя  у яровой ржи более низкая урожайность по сравнению с озимой.
Но яровая рожь была исторически востребована в Забайкалье, главным образом, из-за суровых  зим и сильных засух.
Особенно хорошо переносит весенние заморозки и майско-июньскую засуху.
Даже в сильно засушливые годы ярица даёт устойчивый урожай.
Эта культура идеально подходит к здешним лёгким, песчаным почвам.
«На отдельных даёт 42 центнера с га, - сообщил фермер.
– А в среднем 20 ц с гектара».
Примерно столько же даёт и пшеница.
Посевы ржи составили у него почти 40 % от общего количества.
Сегодня Тарбагатайский район Бурятии -  единственный регион в мире, где занимаются ярицей.
Причем 2 года назад они составляли всего лишь 60-70 га, а на сегодня показатели выросли до 770 га.
В первом полугодии 2022 года фермер намерен запустить мельницу, где будет перерабатывать свой урожай.
А то, что на ржаную муку  будет спрос, он не сомневается.
В целом рынок Улан-Удэ поглощает до 800 тонн, а в среднем ежедневно до 5 тонн.
Придя в Забайкалье, семейские в короткий срок завоевали и насытили зерном местный рынок.
Однако после открытия железной дороги сильную конкуренцию их продукции составила алтайская мука.
Она и сегодня во всех магазинах.
Но Валерий Чебан уверен, что сможет выдержать эту конкуренцию.
Глядя на его отстроенный на пустом месте зерноток, стройные ряды техники, полные склады и коттедж,  понимаешь, эта уверенность имеет под собой самые серьёзные основания.
Фермер – романтикНовость о том, что где-то в Тарбагатае какой-то чудак занимается стойловым содержанием овец, произвела фурор года два назад.
И это в Бурятии, где только и говорят о возрождении аборигенных пород КРС, лошадей и овец, приспособленных к круглогодичному выпасу!
И вот мы въезжаем в ложбину за деревней Барыкино.
Уходящее вдаль ограждение из проволочной сетки, с пропущенной снизу и сверху проводкой под слабым напряжением – электропастух.
За оградой новые, капитальные строения,  сельскохозяйственная техника, рулоны сена, овцы в небольших загонах.
А вот и сам хозяин спешит к нам – Геннадий Щербаков, типичный горожанин и вовсе не семейский (дедушка у него иркутский бурят, а сам он определяет себя просто патриотом Бурятии).
Овцеводом стал  случайно:  «Идею фермерства подкинул сын.
Были в этих местах, понравилось, купили землю и на пустом месте с 2018 года всё и закрутилось.
Идём путём проб и ошибок.
Нужно время на развитие, и прибыль сейчас не главное».
Поэтому всё у него здесь необычно.
Каркас кошар обтянут огромными баннерами с видами Бурятии («Всё должно быть красиво и эстетично»).
Есть солнечные батареи, в перспективе будут фотоэлектрические, а сейчас хозяин мастерит ветряк собственной конструкции («Хочу добиться максимальной автономности»).
Занимается гидропоникой, выращивает свежую зелень и кормит ею овец: («Круглый год свежие витамины»).
Для них же готовит убойный цех.
Линяющие овечкиА овцы у Геннадия Ильича  катумской породы: («Крупные бараны до 110 кг и выше, матки до 90 кг, стричь не надо, сами линяют, размножаются круглый год, приносят по 2-3 ягненка, имеет вкусное нежное мясо без специфического бараньего запаха.
Молодняк быстро растет, обладает прекрасным иммунитетом»).
Матки с ягнятами содержатся в капитальных кошарах – родильнях.
Здесь в тепле и безопасности они пьют подогретую водичку из поилок.
А едят из кормушек, где их головы можно зафиксировать и спокойно произвести с ними ветеринарные манипуляции.
Овечки помечены зелеными бирками, бараны – красными.
Так задумано, Щербаков сам ведёт селекционную работу, дабы не допустить близкородственного скрещивания.
Но баран производителей он будет покупать или менять.
Овечек же у него покупают уже сейчас.
Сейчас его отара достигла порядка ста голов, а завёз 40 овец и 8 баранов.
Первый приплод получил только в этом году.
Едят они не только сено, но и хвою с молоденьких сосенок («Сплошные витамины!
Блогер и туроператор Все перипетии их содержания Геннадий Ильич показывает на своем ютуб-канале «Фермер Геннадий».
На 15 декабря с. г. у него было 28 публикаций и 685 подписчиков.
На 15-е же декабря, рекордное количество просмотров (12 473! ) у публикации  от 30 января 2020 г. Он ведёт свой блог спокойно, доходчиво и уверенно, словно всю жизнь был блогером.
Щербаков планирует взять еще крупный рогатый скот (для себя) и лошадей (для туристов).
К его участку примыкают лесистые  горы, и он уже наметил контуры будущей горнолыжной трассы длиной около полутора км.
Туристы будут кататься, а заодно лакомиться клубникой, которую круглый год намеревается выращивать фермер.
Теплица под неё находится в 50% стадии готовности.
И это ещё не все задумки Геннадия Щербакова, но если подумать, за три года ему удалось очень многое!
А самое интересное, что у него во всём прослеживается нестандартный, творческий подход.
Автор: Александр МАХАЧКЕЕВФото: Александр МахачкеевТарбагатайский район  фото: Яндекс.
Дзен НЕНЕЦ ХЭЛЭНБордоһон хүгшөө                 Лукерия ВАЛЕЙ Урса гэрыемнай, нюки-оройень хобхолхоо һанаһандал саһа бордоһон газаа эхилбэ.
Урса гэр соо дулаахан, һанаа зобохо юумэн үгы.
- Яахашьегүйбди.
Урса гэрнай хамгаалха.
Хододоо иимэ байгаа, - гэжэ үбгэд хөөрэлдэнэ.
- Бордоһон хүгшөө юундэ уурлашооб?
Гэртэмнай муу һанаатай хүн үгы аабза?
- Үгы, үгы! – гэлдэбэ хүүгэд.
- Бордоһон хүгшөө, маниие шалгаһанай хэрэггүй.
Бидэ хоорондоо эбтэй, һайн һанаатай зомди.
Оронууднайшье эбтэй.
Ягель ногооншье хабартаа һайнаар ургадаг.
Һайн зугаа зугаалһаар байтарнай, ууртай салшаатай Бордоһон хүгшөө номгорон аалидаба.
Бидэндэ үнэншөө гээшэл даа.
Ород хэлэндэ автор оршуулааАвтор: Галина БАЗАРЖАПОВА-ДАШЕЕВА бэлдэбэФото: Яндекс.
ДзенБуряад Улас  С лета прошлого года у нас продолжается дискуссия по поводу нашумевшей статьи д. и. н.
Булата Зориктуева «Наян Наваа и проблема этногенеза бурятской племенной общности хори» (журнал «Научный диалог» № 5, 2020 г. В ней впервые в качестве прародины хори-бурят Наян Наваа указывается местность Цайдам на территории Китая.
У версии Булата Зориктуева нашлось немало как противников, так и сторонников.
Сегодня мы представляем мнение главного редактора газеты «Угай зам» Владимира Цыбикдоржиева.
В 2000 г. писатель Цыден-Жап Жимбиев в газете «Бурятия» обратился к читателям с просьбой высказаться о легендарной песне хори-бурят, посвященной их древней прародине Наян Наваа, «которая должна быть найдена, обретена и построена нами, тобою и мною».
На его призыв откликнулись ученые и краеведы Бурятии, Внутренней Монголии Китая и Монголии.
Сам Ц. Жимбиев склонялся к южной стороне расположения Наян Наваа, но в то же время не прочь был согласиться с Ц. Доржиным о её нахождении в Месопотамии.
Профессор БГУ, д. филол. н.
Д. -Н. Доржиев писал, что на местностях под названием Наян Наваа, между Тибетом и Монголией, располагаются 80 перевалов, откуда стекают 80 ручьев и втекают в реку Бада.
На их северных склонах лежат высокие горы с главной вершиной Ёго.
Обитавшие в этом краю хори-буряты, снявшись с Наян Наваа, переплыв реку Заян, пройдя перевал Наян, спустившись вниз по реке Бада, оставляя родной край, пели грустную песню о Наян Нава и Байдан Ёго.
Уходя от родного края все дальше, стали подданными Буянто Сэсэн хана.
Здесь явная неувязка.
Ведь упомянутый хан жил во второй половине ХVI века!
А по более достоверным источникам хоринцы ушли из Наян Наваа в VIII-IХ вв. в Прибайкалье.
Монгольский академик Н. Ням-Осор, опираясь на труды исследователя народных песен Ж. Бадамдаша, ученых С. Дугарова из Бурятии, Б. Давадагба из Внутренней Монголии и Т. Галсана из Монголии, сообщает, что «песню Заян Наваа пели ещё в раннем средневековье».
По рассказам старых людей ученые пришли к выводу, что этнонимы «Бада Ёго», «Наян Наваа» относятся к местностям, находящимся к северу от «Амдо».
Однако он тут же противоречит себе: «песня, которую поют хори-буряты в течение ХХ столетия, сочинена 2100 лет назад».
Откуда взят такой период?
Рассмотрев и объединив все выводы исследователей, академик замечает, что «представители бурятского народа в начале нашей эры жили в предгорьях «Тэнгэри уулы» и оставив прародину Заян Наваа две тысячи лет назад (вновь повтор этой неправдоподобной цифры!
-В. Ц. ), устремились мимо Хүхэ нуураа к исконно монгольскому краю возле Байкала.
Потомками тех бурят являются именно хори-буряты».
Краевед из Монголии Б. Шагдаржав полагает, что песня Наян Наваа появилась в начале ХХ в.
Это время русско-японской, первой мировой и гражданской войн, репрессий и коллективизации, что заставило хори-бурят искать более безопасные места обитания, собственные мысли и грезы обратить в мелодию песни «Наян Наваа».
В то же время Б. Шагдаржав предполагает, что Наян Наваа располагается в районе Большого Гималая, или гор Тэнгэри и Сумеру.
Б. Давадагба из Хүхэ-Хото, Внутренняя Монголия КНР, ссылаясь на предания, пишет, что «местности с названиями Бада(н), Ёго(н), Зая(н), Наб(а) располагаются севернее Амдо в районе озера Кукунор.
Упоминаемые в исторических песнях топонимы оказываются названиями современных бурятских улусов.
Исследователь подытоживает, что истоки песни Наян Наваа идут от бурят, вышедших из Амдо в VII-VIII веках, что ближе к истине.
Шэнэхэнская бурятка Батожаргалай Сэрсэгма, будучи ребенком, оказалась в Китае и кочевала с сородичами по бескрайним степям в поисках легендарной прародины.
Ничего похожего воспеваемой в песне Наян Наваа они там не нашли.
«Оставив затею переселиться в эти места, вернулись тем же путем обратно, что и уходили в поисках прекрасной прародины».
Таким образом, вышеназванные исследователи, профессионально не занимавшиеся историей хори-бурят, в своих трудах прародину хори-бурят единодушно выводят с южной стороны Китая.
Однако время их исхода оттуда и направление, куда они ушли, в их работах сильно разнятся.
Их статьи были опубликованы до появления в газете «Угай зам» («Путь предков») труда Ц. Ц. Доржина о Наян Наваа с позиции исторической географии с совершенно иной интерпретацией её местонахождения.
Он подробно описывает поход внука Чингисхана Хулагу в юго-западном направлении и создании им в Верхней Месопотамии улуса хулагуидов («ильханов»), его созидательные усилия по обустройству своего государства.
Цыбикжап Цыдыпович пишет, что «монголы наиболее удобным районом для своих кочевий (и по стратегическому положению, и по природно- климатическим условиям) выбрали верхнемесопотамскую провинцию Наи Нава (Наян Нава), предгорную возвышенность с хорошими и обширными пастбищами по берегам реки Тигра, его притоков Большой Заб и Малый Заб».
Но существовали ли до монгольского нашествия провинция Наи Нава и названия притоков Тигра Большой и Малый Заб?
Об этом чуть позже.
В прошлом году в журнале «Научный диалог» опубликовано научное исследование доктора исторических наук Б. Р. Зориктуева о проблеме этногенеза племенной общности хори.
Сегодня он является, пожалуй, единственным бурятским ученым, длительное время занимающимся историей хори-бурят с начального этапа их этнической истории.
Вряд ли кто опровергнет его утверждение, опирающегося на ранние варианты хоринских легенд в сочетании с данными разных источников, что «прилегающая к Садамтын Саган-нуру территория в ареале Амдо была древней прародиной хоринцев, оставшаяся в их памяти как Наян Нава».
Именно им выяснено, что «на рубеже I-II тыс. н. э. хоринцы, оставив Наян Нава, ушли к Байкалу».
Далее Б. Р. Зориктуев отмечает, что «топоним Наян Нава, к большому сожалению, для Цайдама давно и безвозвратно утерян».
Многочисленным научным экспедициям ХIХ - начала ХХ веков, не единожды заходившим в Цайдам, никогда не встречалось название Наян Нава, также как и бурятским эмигрантам, ушедшим в Китай.
Видимо, вскоре после ухода хоринцев к Байкалу произошло переименование мест их обитания.
Со временем название Наян Нава начисто стерлось из памяти людей.
«Что касается хоринцев, то они принесли к Байкалу первоначальное название своей бывшей родины Наян Нава».
Это весьма важное замечание маститого ученого!
Б. Р. Зориктуев обратил особое внимание на публикацию статьи Ц. Ц. Доржина и с учетом важности вопроса о Наян Нава в деле изучения этногенеза хори рассмотрел её отдельно.
Он воздает должное автору, что Доржин изданием своей работы напомнил всем, кто профессионально занимается наукой или имеет к ней простой любительский интерес, что «существует крайне актуальная и насущная тема прародины хори».
Булат Раднаевич, критикуя Доржина, указывает, «все его ошибки изначально были предрешены тем, что неверно трактовал и использовал понятие прародина».
В «Википедии» содержится развернутое определение слова прародины: «отечество родоначальников рода, племени, этноса; первоначальное древнейшее место обитания рода».
Но Цыбикжап Цыдыпович вообще не называет провинцию Наи Нава прародиной хори-бурят.
Он утверждает, что «за полтора- два столетия 6-9 поколений хоринцев рождались, жили, похоронены в крае Наи Нава, то получается, что область Наи Нава была родиной (не прародиной!
–В. Ц. ) не только уходящих оттуда людей, но и их предков».
В этом вопросе с ним согласен писатель В. Г. Митыпов в своем историческом эссе «Месопотамская одиссея бурят», навеянной ему публикацией Ц. Ц. Доржина.
Эссе было опубликовано в газете «Угай зам».
Смею сказать, что оба автора - хори-буряты и мои хорошие друзья и в личных беседах, помнится, считали настоящей прародиной соплеменников юг Китая.
Теперь другое, самое интересное.
Б. Р. Зориктуев пишет, что по Доржину «забайкальскому племени хори, включенному в военную экспедицию Хулагу, по прибытию в регион для постоянной дислокации была отведена территория между реками Тигр и Евфрат.
Хоринцы в ходе освоения назвали её Наи Нава».
Однако в тексте статьи Ц. Доржина нет ни слова о переименовании ими местности.
Сам Булат Раднаевич продолжает: «из заслуживающего доверия источников известно, что имя Наинава образовано от слова Ниневия, названия столицы Ассирийского государства, существовавшего на территории Северного Ирака в VIII-VII вв. до н. э. , на левом берегу Тигра на холмах Куюнджик».
Мы прошлись по указанным им источникам.
Оказывается, Ниневия известна как поселение, начиная с середины 3-го тысячелетия до н. э.
В 612 году до н. э.
Ниневия была разрушена объединенным войском вавилонян, мидян и скифов.
И в Персидской империи Ахеменидов, уже в дни греческих историков Ктесия и Геродота (V в. до н. э. ), Ниневия была обезлюдившей, и люди не знали, что это за город.
Имя Ниневии не упоминается и во времена римлян, основавших здесь военную колонию, не говоря уж о возникновении области Наинава.
И в свободной энциклопедии Википедии нет ни слова об образовании имени Наинава от Ниневии…При династии царей древне-персидской державы Ахеменидов (558-330 годы до н. э. ) их государство было разделено на 10 военно- административных округов (сатрапии), но и здесь отсутствует даже намек на Наинава.
Так и при Ахейском союзе в 280-146 гг. до н. э.
Гораздо позже на холмах Ниневии возникло поселение Куянджик.
В последующих в Месопотамии государствах и царствах уже нашей эры вплоть до образования монгольского ханства ильханов мной не обнаружено название региона Наинава.
О некоторых нестыковках в работе Б. Р. Зориктуева интуитивно почувствовал председатель Агинского общественного Клуба краеведов «Алтан жаса» Базаржаб Батомункин.
Хотя он прекрасно знает, что хоринцы были пришельцами Предбайкалья и явились туда с юга Китая, почему- то не принимает версию ученого о прародине хоринцев, акцентируя свое внимание на Месопотамию.
Что касается о каком- то участии хори-бурят в завоевательных походах Хулагу-хана в юго-западном направлении, то я с ним солидарен.
Как известно, хори-буряты не стремились войти в состав Монгольской империи Чингисхана, не поддерживали его усилии по его образованию.
Даже в Саянских горах устроили засаду монголам, убили его названного брата Борохула, воспитанника его матери Оэлун.
Чингисхан в ярости собрался сам идти покорять хоринцев.
Другой монгольский военачальник, внезапно прибыв в Ольхон в 1207 г. , пленил беззаботно пирующих хори-бурят.
Обычно Чингисхан, присоединив племя или род, разделял их и заселял в разных концах империи.
Но по древним обычаям монголов не было принято круто обращаться с родственниками по материнской линии (нагасанар).
Единственная сестра 11 сыновей Хоридоя мэргэна Алан гуа, предок в десятом поколении Чингисхана по восходящей линии и свято почитаемая чингисидами память о ней, защитила хоринцев от разгрома.
Чингисхан поступил мудро.
Вдову руководителя племени хори Ботогой-таргун выдал замуж за своего союзника предводителя ойратов Худуки и весь хоринский народ приказал переселить в его владения на западной стороне Монголии.
Непокорные хори изредка совершали бегство оттуда и возвращались на прежние места обитания.
Видимо, сегодняшние немногочисленные галзуты, шарайты, гучиты в Иркутской области являются их потомками.
Во второй половине ХIII века внуки Чингисхана расширили его империю.
Хубилай основал Юаньскую империю в Китае, а его младший брат Хулагу завоевал Месопотамию.
Для закрепления завоеваний нужны людские ресурсы, а их было мало.
Выход виделся в том, чтобы опереться на мощный слой родственных племен, не разбрасываясь коренными монголами, число которых за десятилетия войн изрядно поубавилось.
Здесь наступил черед хоринцев, не участвовавших в походах Хубилая и Хулагу.
Я полагаю, что они обошлись с хоринцами гуманно, по-братски разделили их.
Бурятские летописи живописуют, что во второй половине ХIII в.
Хубилай призвал хоринцев к себе и заселил их до полуострова Ляодун.
А другая часть хоринского племени отправилась в Месопотамию.
По-моему предположению, именно эта часть хоринцев Предбайкалья, осевшая по берегам Тигра и не забывшая, по словам Б. Р. Зориктуева, древнюю прародину Наян Нава в Амдо, в её честь назвала новый край своего обитания Наинавой.
Безуспешно искавшим прародину Наян Нава в регионе Амдо бурятским эмигрантам и иже с ними ученому миру остается только искренне посочувствовать.
В топонимике Амдо (Китай) и Наи Нава (Ирак) неоднократно встречаются похожие названия как Ная (Ная Нава), Нау, Бада (Бада Ёго), Хор, Заян Заба (Заяла) и вообще монгольский пласт в топонимике двух регионов, по мнению исследователей, довольно большой.
Их совпадение и созвучие с названиями из хоринских преданий и песни о Наян Нава не случайное.
Вызывает живой интерес сходство в названиях притоков Тигра Большой Заб и Малый Заб с речками Большой и Малый Заба на Ольхоне, родине хоринцев, и время, и первенство появления данных топонимов.
Причиной ухода хоринцев из Наи Нава на историческую родину стала угроза ассимиляции.
Предполагается, что хоринцы распрощались с берегами Тигра и Евфрата в самом начале ХVI в.
Путь их был долгим и трудным, не сравним с их исходом из Амдо в VIII в.
Им пришлось преодолеть сотни горных перевалов и переплавляться через бурные реки, отражать нападения разных племен.
Дорога из Кукунора хоринцам издавна была известна и не с таким множеством препятствий.
Поэтому описание в хоринских преданиях дальности и трудности пути отражает, на мой взгляд, стезю из Ирака.
Ц. Доржин в статье приводит ряд серьезных доводов в пользу своей версии.
Вообще бурятские летописи и предания отличаются правдивостью и точностью фактов, отсутствием всякого рода домыслов.
В предании сказано, что хори-буряты в Юго-Западной Монголии (в стороне Алтайских гор) встретились с сородичами.
Можно предположить, что этими соплеменниками могли быть часть хоринцев, ушедших из Наи Навы ещё раньше, или потомки хоринцев, призванные в ХIII в.
Хубилай ханом в Юаньскую империю.
Важный момент, предание гласит, что выходцы из Наи Нава в конце пути направились в сторону Кукунора, а не в Предбайкалье.
Как полагает Ц. Доржин, во второй половине ХVI в. (называется дата 1580 г. ) хоринцы все ещё мыкались на южных окраинах монгольского мира.
Эти беженцы, оказавшиеся в положении бесправных бедных родственников, кочевали где-то в Ордосе, на берегах Хуанхэ.
Видимо, иракские хоринцы незамедлительно соединились с соплеменниками, потомками тех, которых привлек в Китай Хубилай хан.
Конечно, они поделились с ними рассказами о благодатной земле в Месопотамии, пели песню о Наян Нава.
Еще не факт, что эта легендарная песня появилась после исхода хори из Амдо, а не из Наи Нава.
Мы достоверно знаем, что в начале ХVII в. хоринцы во главе с Бальжин хатун ушли из Китая в агинские степи.
Преследования китайско-маньчжурских войск, монгольских князей, стычки с местными эвенками вынудили их двинуться на запад, перейти Байкал и вернуться на старую родину.
Но здесь русские пришельцы уже заняли плодородные земли.
Сохранился ответ местных бурят на просьбу вновь приехавших: «… помним, что вы жили здесь.
Но сейчас-то земли нет».
Помыкавшись лет 15-20, хоринцы вернулись назад, обосновались в Итанцинском остроге, а затем постепенно расселились по современным местам проживания.
Д. филол. н. профессор Забайкальского государственного университета Р. Г. Жамсаранова пишет, что «нет и невозможно найти какие-либо документы о месопотамской прародине (опять прародина.
- В. Ц. ) хори-бурят».
Тут следует сказать, Ц. Ц. Доржин сожалеет, что «в историографиях стран Центральной Азии и Ближнего Востока имеется значительная информация о монгольских периодах их истории».
Нужные сведения, написанные по- персидски, разбросаны по многочисленным источникам по истории Ирана, Ирака, Афганистана, Северо- Западной Индии.
Они ещё полностью не собраны, не систематизированы и не изучены.
Есть ещё поле деятельности для будущих дотошных бурятских исследователей.
Раиса Гынденбаловна не может представить, что за 300 с лишним лет скитаний хори не утратили бы свой язык, не растворились и не ассимилировались.
Однако хори-буряты, прожившие в Китае и Ираке более трех веков со времен Хубилай и Хулагу ханов, вернулись на прежнее место обитания со своим языком.
Язык свой они пронесли через все непростые века второго тысячелетия, сохранив даже его особенности (например, звука «h»).
Сегодня хоринский диалект является литературным языком бурятского народа.
Я глубоко уверен и надеюсь, что буряты на своей земле не растворятся, не ассимилируются и не потеряют дар предков, родной материнский язык.
Размышления о Наян Нава заканчиваю словами писателя В. Митыпова: «хоринцы были людьми, которые повидали мир и обрели неоценимый опыт общения с другими народами, чьи обычаи и нравы, уклад жизни порой совпадали, а порой разительно отличались от их собственных.
В какой-то мере они соприкоснулись с персидской и китайской цивилизацией.
Пережитое и увиденное позволило им глубоко проникнуться пониманием преимущества сильной централизованной власти перед безвластием».
Лучше не скажешь!
Может, именно это было тем сакральным знанием бурят при их добровольном вхождении в состав российского государства в 1659 году, отправке делегации хори-бурят в Москву к Петру I в 1703 г. Таково восприятие опубликованных материалов по Наян Нава рядовым читателем и его умозаключения по ним.
Автор: Александр МАХАЧКЕЕВНаян-Наваахори буряадуудай уг гарбал  фото: pixabay. com РУТУЛ ХЭЛЭНХурьгахан                  Юсиф (ГАДЖИ-Юсуф МЕДЖИДОВ) Ямар хөөрхэмши, хурьгахан,Яатараа собхорнош сэсэгүүд соо,Хилээмэ шамдаа бэлдээб,Амтархан тэрээниием эдииш.
Рутул – манай хадын нютаг,Лалаан голнай урдадаг,Сагаалхин долгилходоо Лалаан  Шамайем һануулдаг хурьгахамни.
Ород хэлэндэ Алёна Каримова оршуулаа Тахяагай дальбараанууд                  Магомед УЛИЛЕЕВ Пишаганалдаһан шараханПи-пи дальбараануудХойшо урагшаа гүйлдэнэд,Хоол бэдэржэ яаранад!
Сюне басаган эзэниинь юм,Орооһо тараажа дуудадаг юм,Пи-пи гэхэдэнь,Пишаганалдаад ерэдэг юм.
Ород хэлэндэ Алёна Каримова оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: bixipay Агын Буряадай тойрогто хабартаа, намартаа арюун сэбэрлэлгын hарануудые заншалта ёhоороо үнгэргэдэг.
Энэ жэлэй шэнэ зүйл гэхэдэ, «эрхим хүдөө, хотын ажахын эрхилэгшэ» гэhэн мүрысөөн нэмэгдэбэ.
- Шэнэ «хамагайн hайн ажахы» гэhэн нэрэ дэбжүүлэхэ комиссиин гэшүүд гэр байшанай газаадахи тала, барилгын талаар онсо маяг, хашаанай hайн заhабари, сэбэр арюун байдал, хашаанай анхан зохёон байгуулалта, зураг, арын хашаан,үхибүүдэй наадаха, амарха газар, арын хашаан, газараа зохисотойгоор ашаглалта, хубиин ажахыда шэнэ технологи хэрэглэлтэ, газаагаа огород хэр зэргэ таринаб гэхэhээ эхилээд хараха, - гэжэ тойрогой захиргаанай дарга Буянто Батомункуев тэмдэглэнэ.
Тойрогой даргын тэмдэглэhээр, «хамагайн hайн ажахы» гэhэн нэрэ олгуулга гээшэ ганса хамагай hайн хубиин ажахы ударидажа ябаhан гэр бүлые илгаруулжа урмашуулха бэшэ, харин бүхы дээрээ нютагтаа гэр бүлэ байгуулга дэмжэхэ шухала арга хэмжээн юм.
- 2022 оной 11 -дугаар hарада конкурсын комисси дүнгүүдээ гаргаха юм, - гэжэ захиргаанай хэблэлэй албан мэдээсэнэ.
Автор: Бато-Жаргал ЛогиновФото: bixipayхүдөө ажахыхүдөө нютаг   фото: Анна ОГОРОДНИК Декабриин 19, гарагай 2, буряад-монгол литээр 26.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ, һайн үдэр.
Гэрэй һуури татахагүй, гэрэй бараа заһабарилхагүй, зөөлгэхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Нохой жэлтэндэ һанаһанаа бүтээ- хэдэ, урагшатай гараг; хонин жэлтэнэй буянай үдэр.
Үһэеэ абхуулхада – жаргалда.
Декабриин 20, гарагай 3, буряад-монгол литээр 27.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, эхилһэн хэрэгүүдээ түгэсхэхэдэ, һуралсал эхилхэдэ, һайн үдэр.
Хурим түрэ наадахагүй, бэриин хэрэгүүдые үйлэдэхэгүй.
Энэ үдэр харгыда гарахада, баруун зүг руу муу, бэшэ зүг руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – үлзытэй һайн.
Декабриин 21, гарагай 4, буряад-монгол литээр 28.
Амгалан байдалай, мориной хэшэг даллага абахада, үхэр, луу, нохой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр амидаралай хүсэ шадал һуларна, шэнэ хэрэг эрхилхэеэ, эмнэлгэ эхилхэеэ болгоомжолхо, наһа барагшые хүдөөлүүлхэгүй.
Энэ үдэр харгыда гарахада, баруун зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – хэрүүлдэ.
Декабриин 22, гарагай 5, буряад-монгол литээр 29.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарза гаража, хулгай худал ушаржа болохо.
Шухала хэрэгүүдые эрхилэлтэгүй, хурим түрэ наадахагүй, эмнэлгэ эхилхэгүй.
Харгыда гарахада, баруун зүг руу муу, бэшэ зүгүүд руу - гэмгүй.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – һүнэһэн зайлаха.
Декабриин 23, гарагай 6, буряад-монгол литээр 30.
Амгалан тайбанай, хониной хэшэг даллага абахада, һайн үдэр.
Энэ үдэр һанаһанаа бүтээхэдэ, гэр барихада, газар худалдажа абахада, бэшэмэл хэрэгүүдээ эблүүлхэдэ һайн.
Суглаа зарлахагүй, шухала уулзалга эмхидхэхэгүй.
Харгыда гарахада, зүүн зүг руу муу, бэшэ зүгүүд руу - һайн.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – эрлигтэй ушарха.
Декабриин 24, гарагай 7, буряад-монгол литээр шэнын 1.
Бальжиниматай (Согто) үдэр амиды ба нүгшэһэнэй ямаршье үйлэдэ һайн.
Энэ үдэр Синпүн гэхэ мэтэ газарай бусад эзэдэй байбал гү, али үгышье һаа, согто хутаг, буян болохо.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ, шэнэ хубсаһа үмдэхэдэ, шэмэг зүүдхэл зүүхэдэ, хатар наада, найр зугаа эмхидхэхэдэ, хурим түрэ наадахада, шэнэ тушаал эзэлхэдэ, гэр бүлэ шэнээр байгуулхада, һайн үдэр.
Харгыда гарахада, зүүн зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – наһан хорохо.
Декабриин 25, гарагай 1, буряад-монгол литээр 2.
Эдеэнэй, баялигай, малай хэшэг даллага абахада, һайн үдэр.
Энэ үдэр амидаралай хүсэ шадал һуларна, эхилһэн хэрэгүүд буруу һүрэжэ болохо, эмнэлгэ эхилхэ, олзын хэрэг эрхилхэ гэхэ мэтые тэбшэхэ.
Энэ үдэр харгыда гарахада муу, илангаяа зүүн зүг руу.
Луу жэлтэнэй урагшатай, һайн үдэр.
Үһэеэ абхуулхада – хэлэ аман, хэрүүл тэмсээн дэлгэрхэ.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  Улаан-Үдэдэ Гусиноозерскын түбэй больницада Renault Duster Hyundai Solaris гэһэн хоёр автомобиль дамжуулагдаа.
Ородой Холбоото Улас дотор эгээл томо гидроэлектростанцинуудай нэгэн болохо Гусиноозерскын ГРЭС-эй ородог «Интер РАО - Электрогенерация» бүлгэм энэ хэрэгтэ мүнгэ һомолһон байна.
Тиигэжэ Эмнэлгын танхимай буян үйлэдэлгын жаса автоунаануудые худалдан абаа.
- 20 сая түхэриг һомологдожо, Гусиноозерскын түбэй больницада энэ мүнгэнһөө хэрэгтэй юумыень абажа үгэхэ гэһэн эрилтэ табигдаа.
Больницаһаа ороһон мэдүүлгээр, хоёр автомобиль абтаһан байна, - гэжэ «Буряад Уласай Эмнэлгын танхим» гэһэн ниигэмлигэй түрүүлэгшэ Александр Иринчеев хэлэбэ.
Гусиноозерскын түбэй больницын ахамад эмшэн Баир Бальжиновай хэлэһээр, энэ машинанууд тон хэрэгтэй сагта дамжуулагдаа.
- Иимэ бэлэгтэ хүртэһэндөө ехэ баяртайбди.
Мүнөө эпидемиологиин талаар хүндэ байдалд оронхойбди, үдэр бүри табан машинаар хүнүүдые шалгахаа гарана, - гэжэ эмшэн тэмдэглэбэ.
Автомобильнуудһаа гадуур, Гусиноозерскын больницада гурбан сая түхэригэй бэеэ аршалха болон эмнэлгын хэрэгсэлнүүд дамжуулагдаха.
Тэдэнь COVID-19 үбшэ һэргылхэ болон коронавирусаар үбшэлһэн зониие эмнэлгэдэ хэрэглэгдэхэ.
Буряад Уласай Засагай газарай мэдээсэлэй албанай гэрэл зурагБуряад Уласкоронавирус  Октябриин 17, гарагай 2, буряад-монгол литээр 22 (дабхарлаба).
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ; эм найруулхада, эмнэлгэ эхилхэдэ, угаалга хэхэдэ, һайн үдэр.
Шорой шулуугаар барилгын ажал хэхэдэ, муу үдэр.
Энэ үдэр харгыда гарахада муу, илангаяа зүүн зүг руу.
Нохой жэлтэндэ һанаһанаа бүтээхэдэ, урагшатай гараг; хонин жэлтэнэй буянай үдэр.
Үһэеэ абхуулхада – эдеэ хоол элбэгжэхэ, гэбэшье үбшэн хүрэжэ магад.
Октябриин 18, гарагай 3, буряад-монгол литээр 23.
Илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ; эхилһэн хэрэгүүдээ түгэсхэхэдэ, һуралсал эхилхэдэ, пеэшэн табихада, шорой шулуугаар барилгын ажал хэхэдэ, һайн үдэр.
Хүүгэдэй түрэһэн үдэр тэмдэглэхэгүй, гэрһээ холо эльгээхэгүй.
Харгыда гарахада, баруун зүг руу муу, бусад зүг руу һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – эд бараан элбэгжэхэ.
Октябриин 19, гарагай 4, буряад-монгол литээр 24.
Дашаниматай (Үлзытэ) үдэр - амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ һайн.
Амгалан байдалай, мориной хэшэг даллага абахада, пеэшэн табихада, һайн үдэр.
Сэрэг суур хүдэлгэхэдэ, заргалдахада, шорой шулуугаар барилгын ажал хэхэдэ, наһа барагшые хүдөөлүүлхэдэ, муу үдэр.
Энэ үдэр харгыда гарахада, зүүн зүг руу муу, бусад зүг руу һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – үбшэндэ.
Октябриин 20, гарагай 5, буряад- монгол литээр 25.
Дашаниматай (Үлзытэ) үдэр - амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ, хүүгэдэй даллага абахада, шэнэ гэр барихада ба шорой шулуугаар барилгын ажал хэхэдэ һайн.
Тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Харгыда гарахада, зүүн зүг руу муу, бусад зүг руу гэмгүй.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Түрэл гаралнуудтаяа найрлахагүй.
Үһэеэ абхуулхада – нюдэнэй даралта хөөрэхэ.
Октябриин 21, гарагай 6, буряад-монгол литээр 26.
Дашаниматай (Үлзытэ) үдэр - амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ, хониной хэшэг даллага абахада, шэнэ хубсаһа үмдэхэдэ, хатар наада эмхидхэхэдэ, түрэ хурим наадахада, тушаал эзэлхэдэ, гэр бүлэ шэнээр байгуулхада, пеэшэн табихада, һайн үдэр.
Шорой шулуугаар барилгын ажал хэхэдэ, гэрэй һуури табихада, гэр бараа заһабарилхада, зөөлгэхэдэ, муу үдэр.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – жаргалда.
Октябриин 22, гарагай 7, буряад-монгол литээр 27.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ; пеэшэн табихада, һайн үдэр.
Хурим түрэ наадахагүй, эмнэлгэ эхилхэгүй.
Харгыда гарахада, урда зүг руу муу, бусад зүг руу гэмгүй.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – жаргалда.
Октябриин 23, гарагай 1, буряад-монгол литээр 28.
Эдеэнэй, баялигай, малай хэшэг даллага абахада, аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, үрэһэ тарихада, урьһалхада, һайн үдэр.
Шэнэ гэр барихада ба шорой шулуугаар барилгын ажал хэхэдэ, олзын хэрэг эрхилхэдэ, наһа барагшые хүдөөлүүлхэдэ, муу үдэр.
Харгыда гарахада, баруун зүг руу муу, бусад зүг руу һайн.
Луу жэлтэнэй урагшатай, һайн үдэр.
Үһэеэ абхуулхада – хэрүүлдэ.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай   фото: pixabay. com НЕНЕЦ ХЭЛЭНСахалиин дуун                    Нейко ЯНГАСОВА Далайн эрьедэ зуугаад сахали ниидэжэ байба.
Үнихэнэй үгы болоһон эмэ сахали ниидэжэ ерэбэ.
Амандаа юушьеб зуунхай.
- Амтатай юумэ – балык асараа.
Хубаалдаг лэ, - гэлдээд, бэшэниинь хажуудань ниидэн ошобо.
Теэд тэрэнь балык бэшэ, түмэр үзүүртэй годли байба.
- Туһалыт даа, үбшэнтэй!
Ой-ой! – гэбэ эмэ сахали.
Зуун сахали тэрэ годли татажа гаргажа шадабагүй.
Бүргэд-эмшэниие дуудахадань, тэрэ годлииень татажа гаргаад хэлэбэ:- Юумэ хулууха гээшэмнай иимэл хойшолонтой ха юм.
Дахин иигэжэ бү ябыт, зуун сахали-нүхэдни.
Ород хэлэндэ автор оршуулааХүхюу азбука                            Галина ВАНУЙТО Вако үзэгүүдыеМелээр бэшэнэ,Оронууд туһална,Ухаа заана:“К” үзэг уһанһаа –“Ква”, “кря” гэһэндэл.
Чуумаа тойроодВако Сошоод гүйбэ:“Зүгынүүд жииганаад,“Ж” үзэг асараал”.
Га-га-га! – гагара шубуунГаараһандал дуугарба,Загаһаяа аманһаа алдаад,Залд гээ ха юм.
О-о-о-о!
Орохон дуугарба,Оёыт намдаа дэгэлҮбэл үмдэхыем.
Тука-туки, туки-токТоншобо алха – “Т” үзэг дуудаба.
Эжыдэл адли наран“Э” үзэгые һануулан,Эльбэн дулаасуулба.
Ород хэлэндэ Иван Волков оршуулаа Некогой зүүдэн                       Валентина Няруй …Неко эртэхэн бодоод,Урса гэрээ сэбэрлэбэ.
Амтатай сайгаарАйлшадые хүндэлбэ.
ХүүхэлдэйнүүдтэеэХүхюу наадаба:Оронуудай һүрэгНүүлгэбэ урагшань,Олзоборилбо Үнэгэ, шандага.
Иигэжэ наадаад,Унтаридаа оробо.
Зүүдэлбэ: вертолёдоор бэшэ,Үүлэн дээрэ һуугаад,Тундра дээгүүр ниидэнэ,Тэндэһээ харана:Оронуудаа тууһанҮбгэн аба,Агнуурида ябаһанАба, абга,Урса гэр соогооУнтаһан хүгшэн эжы,Бүүбэйн дуу дуулаһанБулсагар хасартай эжы.
***Үглөөгүүр һэреэд,Неко Ехэшүүлтэй сугтааЯсавай-аргиш –Оронуудай наартадаОдоол аятай һуугаад,Нүүхэеэ гараба.
Мүнөө хаана нүүнэ хаб, Неко?
Ород хэлэндэ автор оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: Екатерина Зомоновагай дурадхаһан гэрэл зураг Уран зохёолой болон ниитэ улас түрын «Байгал» сэтгүүлэй үүсхэлээр «Далан долоон домог» гэһэн урилдаан ульгам хэмдээ оронхой гээшэ.
Энэ удаа «Буряад үнэн» сониной 100 жэлэй ойдо» гэһэн ниитэ гаршагаа манай сониной ажалай ветерануудай дурсалга домогуудаар шэмэглэхэмнай.
Нютаг нютагай жэгтэй ушаралнууд, уг удам тухай хөөрөөнүүдынь олон зоной һонирхол үүсхэхэ бэзэ.
Хурамхаанай аймагай Аргада нютагһаа гарбалтай, бүхы наһаараа “Буряад үнэндэ” алдуу заһагшаар хүдэлһэн Е. М. ЗОМОНОВАГАЙ хөөрөөнһөө:  - Эжынгээ хөөрэжэ үгэһэн нэгэ ушар дамжуулхам.
Хүгшэн эжынь басагад Батсуу Бальжин хоёр дуганшын лама басагад алдартай юм һэн.
Хүнһөөл һаа ондоо, нюуса тарни мэдэдэг байгаа.
Дала наһаяа аладлаад ябахадаа, Батсууда шүдэ ургаһан.
Тиихэдэ арбаадтай ябаһан минии эжы нэгэтэ Батсуу нагадцыгаа дахажа, хадаланда гаралсаа юм ха.
Хүнһөө үндэрөөр ургаһан сабшалантай газараа хурамхаанайхид хадалан гэдэг байгаа.
Хатаһан үбһэеэ монсогойлжо тэргэдээ тээгээд, мориной дэлһээр гүрэгдэһэн дээһэн аргамжаар бүхэлжэ уяха гэһэниинь тэрэнь яашье олдобогүй.
Батсуу минаа ташуураа барижа, ногоон соо һуугаад, тарни ном уншаба ха.
Урдандаа иимэ аргаар хулгайшаниие оложо, хулгайлһан юумэ тэхэрюулдэг байгаа бшуу.
Минии эжы, бэлтэгэрхэн бишыхан басаган, хажуу тээһээнь адаглаад байгаа юм ааб даа, юун бологшо ааб гэжэ.
Номоо уншажа байтарынь, гэнтэ тэрэ ташуурынь өөрөө согсогод гээд, амитай юумэдэл урагшаа зүдхэшэбэ.
Батсуу тэрэнээ бүхөөр баряад, хойноһоонь гүйбэ.
Тиин нэгэ тээ хүрөөд, тэрэ ташуурынь үдхэн ногоотой газар тоншосогоожо оробо.
Һэхээд хараһаниинь, нөөхи аргамжань могойдли сахаригтаад хэбтэжэ байгаа.
Энэмнай домоглон гоёоһон дэгэд үгэ бэшэ, үхибүүнэй үнэхөөрөө хараһан үнэн болоһон ушар юм лэ даа.
* * *Батсуу нагадцымни дала гараад ябахадань, араа шүдэ ургашоо гээ һэм.
Тэрэ сагтаа зон гайхалдаа, һайтай юумэн гү, муутай гү гэлсэдэг байгаа.
Теэд мүнөөнэй харааһаа адаглахада, нэгэшье муу юумэн үгы.
Хандама басаганиинь хитад яһанай олзо эрхилэгшэдэ хадамда гараад, зээнэр гушанарынь энэ наһан соогоо хүнэй дээжэ зон, һайн һайхан, эрдэм ехэтэй, жаргалтай һайн ажаһууна.
Үшөө нэгэ нэмэжэ дурсаха юумэн гэхэдэ, Батсуу Бальжин хоёр уран нарин шадабаритай һэн.
Энэ-тэрэ хэрэгтэй юумэ оюулха гэһэн хүнүүд морёор гэртэнь ерээд, залажа абаашадаг байһан.
Илангаяа бурханай дүрэнүүдые гайхалтай гоёор урлан бүтээдэгээрээ бүхы Баргажан, Хурамхаан гол соогоо мэдээжэ болоһон гэлсэдэг.
Би 1967 онһоо 28 жэлэй туршада “Буряад үнэн” сониндо алдуу заһагшаар хүдэлөө һэм.
Ажалнай хүндэшье, хүнгэншье байгаа гээ һаа, алдуу бэшэ.
Гүрэн түрын зүблөө, хуралдаануудай болоходо, түбһөө ерэһэн хэдэн бүхэли хуудаһанууд оршуулагдажа табигдадаг байһан.
Бүхэли һүнеэрээ хонон хүдэлхэбди.
Миин үдэрнүүдтэшье ямар нэгэн һаад болоо һаань, һүниин хахадта, бүри 1-2 саг боложо байхада, ажалаа тушаахаш.
Арга хургаа оложо, айжа ябаад, гэртээ хүрэхэш даа.
Раднажаб Бимбаев, Галан Данзанов, Намдак Цыбенов оршуулагшад байһан.
Һүүлдэ Бата- Мүнхэ Жигжитов ерээ.
Яһала тэсэбэритэй хүдэлөөбди.
Автор: Галина БАЗАРЖАПОВА-ДАШЕЕВА бэлдэбэФото: Екатерина Зомоновагай дурадхаһан гэрэл зурагжэгтэй ушаралнууд"Далан долоон домог"  Дашаниматай (Үлзытэ) үдэр - амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ, хүүгэдэй даллага абахада, шэнэ гэр барихада ба шорой шулуугаар барилгын ажал хэхэдэ һайн.
Тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Харгыда гарахада, зүүн зүг руу муу, бусад зүг руу гэмгүй.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Түрэл гаралнуудтаяа найрлахагүй.
Үһэеэ абхуулхада – нюдэнэй даралта хөөрэхэ. зурхай  фото: Гэр бүлын альбомһоо Түрэл “Буряад-Монгол үнэнэйнгөө – Буряад үнэнэйнгөө” тэбхэр тэгшэ зуун жэлэй алдарта ойе угталсаха зол заяатай байһандаа тон ехэ баяртайб.
Би багаһаа нааша наһан соогоо “Буряад үнэн” сониниие уншадагби.
Эжы абамнайшье жэл бүхэндэ захидаг байһан юм.
Тиимэһээ бидэ бултадаа нютаг голдомнай, республикадамнай, гүрэн түрэ соомнай, дэлхэйн али булан тохойдо юун боложо байнаб гэжэ бүхы һониниие мэдээд, зон нүхэдтэеэ хэлсэжэ байдаг һэмди.
Аба эжын һургаалаар Аба эжымнай маанадаа эрдэм номдо һурагты, сонин сэдхүүлнүүдые, номуудые ехээр уншагты гэжэ ехэтэ дэмжэдэг байһан дэмбэрэлтэй юм даа.
Илангаяа буряад зохёолнуудые үдэшын утада уншуулжа, ехэл ханамжатайгаар өөһэдөө шагнаха даа.
Бүхы уран зохёолшодые, олонхи сэдхүүлшэдые нюураарнь бэшэшье һаа, зохёолнуудаарнь танидаг һэмди.
Тэрэ үедэ ном боложо хэблэгдэхэһээ урид алба “Байгал” сэдхүүлдэ толилогдодог байгаа бшуу.
Чадраабалын Лодойдамбын “Тунгалаг Тамир” уншахадаа, ямар ехээр хайрлан, уярдаг байһанаа мүнөө эли тодоор һанадагби.
Иигэжэл түрэл буряад хэлэндээ дуратайгаар хүмүүжэн үндыһэн юумэбдил даа.
Мүнөө буряад хэлэеэ сахин хамгаалхын түлөө Буряад Уластамнай хуулинуудшье абтана, үри үхибүүдтэ түрэл хэлыень зааха олон эрилтэнүүд табигдана.
Тиигээд лэ тэрэ бүтээхэ хэрэгүүдээ бэелүүлхын тулада булта бүгэдөөрэн ехэл оролдолго гаргаха болонобди.
Тиихэдэ гэртээ буряадаараа хөөрэлдөөгүй һаамнай, ямаршье һургуули бултаниие хэлэндэ һургажа шадахагүйл даа.
Нэн түрүүн эжы абын һургаал байха ёһотой!
Эгэшын жэшээ Манай ууган эгэшэ Дулма Гармаевна Эсэгын дайнай түлэг үедэ 16-тайдаа һаалишан болоод, бүхы наһаараа колхозой үнеэдые һаажа, наһанайнгаа амаралтада гараһан намтартай.
1946 ондо “Эсэгэ ороноо хамгаалгын Агууехэ дайнда габьяата ажалай түлөө”, ВДНХ-гай 2 мүнгэн, 3 хүрэл медальнуудаар, засаг зургаануудай, профсоюзай зуугаад грамота, дипломуудаар, Октябриин Хубисхалай, Арадуудай Хани барисаанай орденуудаар шагнагдаһан, нютагтаа, аймагтаа, республика соогоо суутай һаалишан байгаа.
Һонин гэхэдэ, Дулма эгэшэмнай “Буряад үнэн” сонинһоо һаалишадай республикын мүрысөөнэй дүнгүүдые, һаалишад тухай бэшэгдэһэниие доло суглуулдаг һэн.
Тиигэжэ гуша гаран жэлдэ хурга хухадгүй суглуулһаниинь бүлэдэнь хадагалагдажа байдаг.
Тэрэ дэмбэрэлтэ жэшээгээр бишье “Буряад үнэнһөө” һонирхол татаһаниие жэншэдгүй суглуулжа, удха удхаарнь тусхайтаар хабсаргадаг болоһомби.
Теэд залуудаа тон хэрэгтэйень хайшалжа абаад, он жэлынь, дугаарынь табидаггүй байһандаа голхордогби.
Хэрэгтэй болоходонь, даб гээд харахадамни амар байдаг.
“Буряад үнэмнай” 100-тай болохонь гэжэ һанахада, ехэл бахархамаар байна.
Мүн баһа Буряад Уласаймнай ойн баяр дүхэжэ байна.
Аяар зуун жэлэй агшан зуурын түүхые сонимнай толилжо, гэрэл зурагууд үгтэнэ, “Үнгэрһэн зуун жэлэй агшан зуура” нюур ехэ һонирходогби.
Эдэбхитэй уншагшадай эльгээһэн хэдэн үеын саадахи үйлэ хэрэгүүд, ажалша зон тухай һонирхолтой гэрэл зурагууд эндэ үгтэжэ, олоной һонирхол татахаһаа гадна, наһатай зоной сэдьхэлые шэмшэрүүлнэ, залуу уншагшадта һургаал болоно.
“Сагай сууряан” нюурта баһал үнгэрһэн зуун жэлэй һонирхолтой баримтанууд, 1930-40-50-яад онуудта үндэһэн сониндомнай толилогдожо байһаниие уншахада, бүрил һонин даа.
Ямар урагшаа һанаатай, сэхэ сэбэр зон ажабайдалаа һайжаруулха гэжэ оролдожо, мүрысэжэ, ажалдаа шармайжа ябаа гээшэб!
Гол анхарал – үхибүүдтэ Ямаршье үе сагта хамаг амитан үри бэедээл һанаагаа зободог мүнхын табисууртай ха юм даа.
Тэдэнэйл түлөө алтан дэлхэйн хүрьһэ шоройдожо, шадал зэргээрээ ажаллажа, тэдэмнайл саашадаа уг унгииемнай нэрэтэй түрэтэйгөөр үргэлжэлүүлэг лэ даа гэжэ һургажа, хүмүүжүүлжэ, “хүлыень дүрөөдэ, гарыень ганзагада” хүргэжэ, ажабайдалай үргэн харгыда гаргахые оролдонобди.
Һүүлэй үедэ Буряад орондомнай хүүгэдэй сэсэрлигүүд, һургуулинууд, фельдшерско-акушерскэ пунктнууд, номой сангууд шэнээр баригдана, мүнөө үеынхеэр заһагдан шэнэлэгдэнэ, нэмэлтэ һуралсалай, тамирай, соёлой байшанууд нээгдэнэ гэжэ “Буряад үнэндөө” уншажа баярладагби.
“Гол баялигнай – үхибүүднай”, ерээдүймнай тэдэнэйл гарта гэжэ бидэшье, гүрэн түрымнай засаг зургаанайшье ойлгожо байһаниинь ехэл һайн гээшэл даа.
Одоол ганса сэсэрлигүүдтэ, һургуулинуудта бэшэ, олон тээ али болохоор һургажа, талаангынь элирүүлжэ, бэлигынь мүлижэ, ёһотоор хүмүүжүүлхэ арга олгогдоно гэжэ уншахада, һүрхэйл байна.
Эрын гурбан нааданда, дуу хүгжэмдэ, ёохор хатарта, уран шүлэгтэ һураһан үхибүүд юундэ муу байхаб?
Багаһаань тайзан дээрэ гаража, олоной урда уранаар хэлэжэ, олондо ойлгуулжа шадаха гээшэмнай юунтэй сэнтэйб?
Элдэбын мүрысөөнүүдтэ, урилдаануудта ходо хабаадажа байбал, хэншье бүхы шадабаряараа ургажал ябана ха юм!
Эндэ нэгэ һанамжаяа дурадхахам: һургуули бүхэндэ буряад хэлэнэй гэхэ гү, али уран үгын, уран зохёолой бүлгэмүүдые байгуулха хэрэгтэй.
Заха холын Захааминда уран зохёолшодой “Уран Дүшэ” нэгэдэлэй дэргэдэ “Уран Дүшын ургыханууд” урагшатайгаар хүдэлжэ, жэл бүридэ эдир бэшээшэдэй “Минии тоонто – Захаамин” урилдаа үнгэргэнэ.
Тиигэжэл уншадаг, бэшэдэг үхибүүдые түрэл хэлэндэнь, үндэһэн зохёолдоо дуратайгаар хүмүүжүүлхэ һайн жэшээл даа.
Хотодо багашуулые буряад хэлэндэнь һургаха гээшэ хүндэшэг гэжэ бултанда мэдээжэ.
Багшанарай хэдышье оролдоходо, гэртээ буряадаараа хөөрэлдэдэггүй болболынь, ямар үрэ дүн гарахаб даа?
Үншэн хэнзэнүүдтэ, наһатайшуулда – анхарал “Буряад үнэндэ” үншэн үхибүүдэй шахардуу ажабайдалда зорюулагдаһан мэдээсэлнүүд гаражал байдаг: юундэ тэдэнэй эрхые хамгаалалга һулаб, гүрэн түрын түлэбэй ёһоор байраар ханганагүйб, яахадаа хомхой хобдогууд мэхэлнэб – хэн зэмэтэйб?
“Буряад үнэнэй” табижа байһан эдэ бүгэдэ хүндүүлхы асуудалнуудые засаг зургаамнай ааляаршье һаа, шиидхэхэл бэзэ гэжэ найдагдана.
Мүн лэ минии һанахада, наһатайшуулдаа анхарал дээшэлүүлхэ, нютагай сомон зүблэл, аймагуудай засаг захиргаан ганса гүрэнэй “ама хараад һуунгүй”, арга шадалаараа туһаламжа хүргэхэ ёһотой.
Эсэгын дайнай ветеранууд оройдоол хаа-яахана нэгэн-хоёрынь лэ, ара талын ветеранууд таба-арба, дайнай үеын үхибүүд баһал эдытэды боложо байнабди!
Дайнай үеын үхибүүдэй ажабайдалые зураглажа эхилһэнтнай һайн даа гэжэ “Буряад үнэнэйнгөө” сурбалжалагшадта, “Байгалайнгаа” сэдхүүлшэдтэ гүнзэгы баяраа мэдүүлнэб.
Сэсэг ДАРМАЕВА, Ветерануудай зүблэлэй гэшүүн(Үргэлжэлэлынь хожом гараха).
Фото: Гэр бүлын альбомһоо"Буряад үнэн" сонин Бальжиниматай (Согто) үдэр - амиды ба нүгшэһэнэй ямаршье үйлэдэ һайн.
Синпүн гэхэ мэтэ газарай бусадшье эзэдэй байбашье, али үгышье һаа, согто хутаг, буян болохо.
Дашаниматай (Үлзытэ) үдэр - амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ һайн.
Илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Харгыда гарахада, баруун зүг руу муу, бусад зүг руу һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – нюдэнэй хараан муудаха, үнгэ шарай муудаха. зурхай  фото: Яндекс.
Дзен Оюун эрдэниин дээжэ-сэнхир номин үнгэтэй һайхан зүүдхэл хүзүүндээ, шэхэндээ, хургандаа үмдэжэ, номиншуу үнгэтэй, хээ угалзануудтай плати үмдэбэ.
Норжима Жаповна һэгшэнги.
Янжима бурхантай мүнөөдэр уулзахань ха юм.
Хатардаг, дуу шүлэгтэ дуратай Янжима бурханда хүнгэн зохидоор хубсалаад, зүүбшэ шэмэгтэй ошохо дурань аргагүй хүрөөл даа.
Гэрэл толи соо өөрыгөө хараба.
Гэрэй, ажалай хэрэгүүдээр гэнжэлүүлшөөд ябадаг эхэнэрэй эсэнхэй сусанхай нюурай орондо ялалзаһан нюдэд, ошо бадаргаһан шарай үзэгдэжэ, досоонь үер баяр түрүүлбэ.
“Мүнөөдэр нэгэ онсо үдэр болохо гээ гү даа.
Һобин татаад һонин.
Зай, ябаһуулши”, – гээд, эрьелдэхэдэнь, бэень хүнгэн, бүри ниидэһэйб гэмэ.
Шэнгэн модотой ой соогуур өөдөө гаража ябахадаашье, һаруул һайхан, үзэгдөөгүй оршон руу ороһондол.
Хүрэхэ газартаа хүрэжэ, томо хүмэг шулуун дээрэ урлал һайханаар харагдажа байһан Янжима бурханда һүгэдөөд, нара зүб гурба дахин гороо хэбэ.
“Бурханһаа ходо юумэ эрижэ ябангүй, дээдын хүсэнүүд мандажа байг гээд лэ мүргэһүү.
Тиихэдээ өөрын хүсэлнүүд бэелдэг ёһотой”, - гээд һанана.
Бүлэг аяншалагшад, тэдэнэй тоодо үхибүүд олоороо дүтэлбэ.
Һонирхон харана, үргэл хэнэ.
Ород хүүгэд сооһоо нэгэ басаганиинь илангаяа һонюуша хэбэртэй хэлэбэ: “Би хатаршан болохо хүсэлтэйб.
Энэ бурхан хатаршан болоходом туһалха гү? ” - гээд, юундэшьеб Норжима Жаповнада хандажа асууба.
Наһаараа хүүгэдэй эмшэнээр хүдэлһэн Норжима Жаповна үхибүүдтэ анханайшье налархай, мээхэй юм.
Үбдэһэн хүүгэдэй сээжые шагнажа, ямар эм дом уулгахыень заажа, үдэрые үнгэргөөд, гэртээ ерэхэдээ, Отошо бурхандаа заатагүй мүргэдэг.
Үглөөгүүрынь зальбаржа һууха сүлөөгүй хадаа мүн лэ тарнииень уншаад, хүрдэеэ эрьюулээд гарадаг.
Мүнөө нютагтаа ээлжээтэ амаралтада ерээд байхадаа, Янжима бурхан хүүгэдые илангаяа харгалзадаг гээд этигэхэ дураниинь хүрэбэ.
-Хаанаһаа ерээбта, хэн гэжэ нэрэтэйбши? – гэжэ тэрэ басагаханһаа зулгыханаар асуухадань, Хяагтаһаа ерээбди, Настя гэжэ нэрэтэйб гэбэ.
Норжима Жаповна Янжима бурхантай холбоотой домог абьяастайгаар хөөрэжэ захалба.
Игорь Мухановай “Дождь из цветов» гэһэн ном соо уншаһанаа түрүүн дурдаба.
Эсэгын дайнай үедэ нэгэ буряад сэрэгшэнэй ябадал тухай.
Сэрэгшын унтажа хэбтэхэдэнь, Янжима бурхан зүүдэндэнь үзэгдөөд, эндэһээ түргэн яба гээ.
Үнэхөөрөө бодоод, нэгэ модоной тухай саашалаад байхадань, унтариин сарайнь бомбодуулшаба.
Гансаараа амиды үлөөд байхадань, дивизиин албанай хүн тэрэ буряадһаа асууба.
- Хэн шамайе сарайһаа гара гээб?
- Дакиня Янжима.
- Тэрэш хэн юм, хэдытэй юм?
- 2500 наһатай.
- Юугээ хэлэнэш?
Хаана байдаг юм?
- Тэнгэридэ.
- Янжима бурхан хүүгэдгүй айлнуудые хүүгэдтэй болгодог, уран һайханда дуратай, ирагуу найрагшадые, дуушадые, хатаршадые дэмжэдэг, - гээд, Норжима Жаповна саашань хөөрэжэ байтараа, жэгтэй юумэ обёоржорхибо.
Хабтагай шулуун дээрэхи Янжима бурханай дүрын хажууда. ута һахалтай, тулгууртай Сагаан Үбгэн бии болоод, нэгэ хургаяа амандаа абаашажа, “Хүрөө болоо! ” гэһэндли тэмдэг үгэжэ байба.
Норжима Жаповна гайхаһандаа ээрэн алдаад, тэрэ дары хахад үгэ дээрээ зуг татажа, дуугай болошобо.
Сагаан Үбгэнэй дүрэшье хайлан тунашаба.
Хүүгэд тэрэниие асуунгяар шэртэнэ.
Теэд тэдэндэ юун гэжэ тайлбарилха байгааб.
Эрьелдээд, саашаханаа ошожо, һандали дээрэ һууба.
Юу болоһыень дахин дахин ухаандаа эрьюулнэ, үнэншэжэ ядана.
Үнэхөөрөө би гүб гэһэндли, бэеэ шэмхээдшье, платиингаа хормой эмэрюулээдшье үзэнэ.
“Та Сагаан Үбгэниие хараа гүт? ” - гээд, үхибүүдһээ асууха дураниинь эжэлүүдгүй хүрэбэшье, бэеэ бариба.
Үхибүүд обёороо һаа, өөһэдөө хэлэхэ һэн бэзэ.
“Шэдитэй газар байна даа, нютагни.
Шашаг шаляагүйгөөр, дуугай даамайгаар ябагты гэбэ гээшэ ха.
Үглөөгүүр юун гэтэрээ һэгшээ һэмбиб.
Жэгтэй үзэгдэл харахаб гэжэ мэдэжэ байһандли.
Нарин хэшээл абаба хаб”, - гээд, бодохысо бодон, Янжима бурханай оршолон соо сэдьхэлээрээ тунан хайлашаһандал мэдэрэлдэ абтана.
Автор: Галина БАЗАРЖАПОВАФото: Яндекс.
ДзенЯнжима бурханай ордон   фото: Людмила Доржиева Мүнөөдэр аймагай толгойлогшо тоогүй ехэ ажалтай гээд, аймагай соёлой таһагые даагша Наталья Николаевна Аюшеева уулзалгымнай урда тээ уриханаар миһэд гээ һэн.
Хүлгөөтэй пятница байбашье, нэгэдэхи орлогшо Светлана Бубееватай хамта бидэниие, “Шэдитэ шүрэ” гэжэ уран һайханай фильм зохёон буулгагшадые, халуунаар угтан абаа.
Фильм найруулагша Татьяна Мирошник, оператор Светлана Бурдасова, продюсер, нютагай басаган Людмила Доржиева гурбан Сэлэнгын дэбисхэр дээрэ кино буулгаха ажаябуулга тухайгаа хөөрөө.
“Адуушанай дуун”, “Хоёр наран” болон бусад Совет кино буулгаһан һайхан газарнууд Сэлэнгын аймагта бии гэжэ Станислав Дашиевич мэдүүлээ.
Сурхайта нуурай саана оршодог Хара нуурай дэргэдэхи үльгэртэй жэшэмэ оршон онтохо буулгахада, ехэ таатай байжа болохо гээд дурадхаа.
Аймаг тухайгаа уярмаар, уранаар шүлэглэн хөөрөө.
Иимэ уран хэлэтэй, поэзидэ эльгэтэй засаг даргатайбди гэжэ сэдьхэлни бахархалаар халин байгаа.
Буряад онтохонуудай удхаар “Шэдитэ шүрэ” гэжэ уран һайханай фильм Буряадта буулгагдаха болоһондонь ехэ баяртай байһанаа мэдүүлэн, холын айлшадта Сэлэнгын талын хангал шэнгээһэн гарай бэлэгүүдые барюулаа.
НЭРЬЕМЭ АЛЬГА ТАШАЛГАН ДОРО Гусиноозёрск хотын 5-дахи һургуулиин захирал, хотын һунгамал Алексей Иванович Гапоненко һурагшадтаяа хамта “Шэдитэ шүрэ” фильм буулгагшадые дулаанаар хүлеэн абаа.
Хүгжэм зэдэлээд, һургуулиин тоглолтын зал соохи тайзан дээрэ Оюна Сондуева Миша Хлебников хоёр гаража, мэндэшэлгын үгэ хэлээ.
Һургуулиин захирал фильм буулгагшадтай танилсуулаад, байгша оной зун Буряадай дэбисхэр дээрэ уран һайханай фильм буулгагдажа, 2024 ондо олоной урда харуулагдаха, буряад онтохонуудай удхаар эгээл гүнзэгы нуур хайшан гээд бии болооб гэхэ мэтын асуудалнуудта харюу энэ фильм хаража олохоор гээ.
Найруулагшын ажалай онсо талануудые Татьяна Мирошник тэмдэглээ.
Богони фильм харуулан, һонирхолтой тренинг үнгэргөө.
Үхибүүд олон асуудалнуудта харюунуудые абаа.
Оператор болон монтажёргүй яагаад фильм бүтэхэб?
Светлана Бурдасова ашагтай мастер-класс үгөө.
Үй түмэн мэдээсэлнүүд сооһоо яагаад һайнииень, хэрэгтэйень һагшаад абахаб гэхэ мэтын асуудалнуудта харюусааб.
ВКонтакте соо «Шэдитэ шүрэ» гэжэ бүлгэм руу орожо, һүүлэй мэдээнүүдтэй танилсажа байхыень энэ уулзалга эмхидхэгшэд уряалаад, үхибүүдэй нэрьемэ альга ташалган доро уулзалгаяа дүүргээ.
Кинотой танилсатараа баяртай!
Людмила Доржиева Фото: Людмила ДоржиеваСэлэнгын аймаг   фото: pixabay. com Буряад Уластахи Роспотреб-хиналтын дурадхалаар, коронавирус үбшэнэй һүжэржэ, дэлгэрхэгүй талаар уласай оперативна штабай шиидхэбэреээр 2021 оной мартын 31 болотор Буряад Уласта хизаарлалтын хэмжээнүүд һунаагдаба.
Энэ хубилалта Буряад Уласай Толгойлогшын 2020 оной мартын 13-ай 37-дохи зарлигта оруулагдаа.
Тиигэжэ 65-һаа дээшэ наһатай болон хроническа үбшэнтэй зон гэрһээ гарангүй байха гурим сахиһаар лэ байха.
Тэдэнэр дүтынгөө дэлгүүр ошохо, гэрһээ холуур ошонгүй, газаагуур ябаха, бэе һорихо аргатай.
Тиихэдэ бэеэ аргалхаяа санаторно-курортно эмхинүүдтэ ошохо гү, али дачадаа гараха зүбшөөлтэй.
Хоорондоо (1,5 метрһээ доошо бэшэ) зай баримталха, олоной газарта, ниитын унаануудта, засаг зургаанай эмхинүүдтэ ама хамараа бүглөөд ябаха эрилтэ сахигдаха.
Буряад Уласай Толгойлогшын 37-дохи зарлигта хараалагдаһан бэшэ ушарта олоной хабаадалгатай сэнгүүлгын, соёлой, тамирай хэмжээ ябуулганууд хорюултай.
Гэхэтэй хамта, худалдаа-наймаанай түбүүдтэ оршодог сэнгүүлгын газарнууд, хүүгэдэй наадаха талмайнууд хүдэлнэгүй.
Ажалаар хангагшад агаар арюудхаха гэһэн болон Роспотеб-хиналтын бусад эрилтэнүүдые сахиха талаар ажал гуримшуулха ёһотой.
Тиихэдэ 65-һаа дээшэ наһатай зон холоһоо хүдэлхэ болоно.
Фото: pixabay.
comБуряад Уласкоронавирус   фото: Буряад Уласай засагай сайтһаа - Буряад Улас Монгол орондо үүлтэртэ эбэртэ бодо малай залуу түл, манай уларилда тааруулагдаһан үрэжэлтэ таряа талханай үрэһэ дурадхаха байна.
Тиихэдээ бидэ мяха, нарин нооһо худалдан абахаар бэлэмди.
Тамирай, элүүрые хамгаалгын талаар харилсаанууд ехэ ерээдүйтэй.
Монгол болон Буряад оронуудай хоорондо аяншалга саашадань бүри ехээр хүгжөөхэ гэжэ хараалнабди, - гэжэ Алексей Цыденов тэмдэглээ.
Энэ жэл Буряадай дээдэ һургуулинуудта «аяншалга», «агрономи», «амитадые эмнэлгэ» гэһэн мэргэжэлнүүдээр Булган  аймагай оюутад һуража эхилхэ.
30-аад оюутад ерэхээр түсэблэгдэнэ.
Республика өөрынгөө талаһаа тамирай талаар дүй дүршэлөөрөө хубаалдаха болон мэргэжэлтэдээрээ андалдаха бэлэн байһанаа мэдүүлээ.
Тэрээнһээ гадуур, түлөөлэгшэд хоёр талаһаа аяншалгые сэхэ хүгжөөхэ, тэрэ тоодо Ядерна эмнэлгын түбтэ хабдарта үбшэнгүүдые һэргылэлгээр аяншалга ехэ ерээдүйтэй гэжэ тэмдэглэгдээ.
Булган аймагай амбан дарга 2024 ондо уласхоорондын «Алтаргана» наадые үнгэргэлгын түсэбүүд тухай хөөрэжэ үгөө.
Энэ ехэ үйлэ хэрэг Монголой Юрэнхылэгшын харгалзалга доро үнгэрхэ юм.
- 2024 ондо «Алтаргана» Монголой Юрэнхылэгшын харгалзалга доро үнгэргэгдэхэ гэжэ бидэ баясан шагнабабди, тиигээд өөһэдынгөө талаһаа бидэ эгээл эдэбхитэйгээр хабаадахабди.
Манай  республикын бүхы һайн тала харуулхаяа оролдон бэлдэхэбди, - гэжэ Алексей Цыденов онсолоо.
Автор: Сэнгэ РИНЧИНОВ буряадшалааФото: Буряад Уласай засагай сайтһааМонголБулган аймаг  АЛТАН УГАЙ YРГЭЛЖЭЛЭЛБато Мэрдыгеев 1948 ондо Улаан-Үдэ хотодо оюун бэлигтэй уг гарбалай гэр бүлэдэ түрэн үдэhэн золтой заяатай.
Эсэгынь талаhаа түрэhэн абгань – Роман Сидорович Мэрдыгеев – мэдээжэ уран зураашан, СССР-эй ба  Буряадай АССР-эй Уран зураашадай холбооной гэшүүн байhан.
Андрей Сидорович нэрэтэй эсэгэнь мүн лэ hүбэлгэн ухаатай, алтан гартай уран зураашан, дархан, оньhото техникэдэ ульhатай хүн байhан юм.
14 наhатайдаа Андрей хүбүүн «Фордзон» гэжэ түрүүшын тракторай бишыхан модель ɵɵрын гараар суглуулжа бүтээhэн гэдэг.
Теэд тэрэнь нэгэ  жэжэ хэрэгсэлэй дуталдаhан ушараар яашье ябажа үгɵɵгүй ха.
Һүбэлгэн хүбүүхэн дуталдаhан пружина ба хэрэгсэлнүүдые тосхоной hургуули соо зогсодог хоёр метр үндэртэй томо часыhаа hугалжа абаhан байгаа.
Тогтошоhон часые заhажа шадаха хүн тосхон соо олдоогүй hэн гэдэг.
Харин Андрей хүбүүнэй дархалhан бишыхан трактор гэнтэ ёhото томо трактор мэтээр ябадаг болоод, үе сагайнгаа үзэсхэлэнгɵɵр олониие сошоон гайхуулhан түүхэтэй.
Саашадаа Андрей Мэрдыгеев Томск хотын инженернэ институдта hуража, амжалтатайгаар түгэсхэhэн.
1950-яад онуудта Буряадай Уран зураашадай холбооной хэмжээндэ багет хэдэг мастерской нээhэн байна.
Теэд уданшьегүй оньhото техникэдэ дуратай hэн тула, Буряадай багшанарай дээдэ hургуулида мэргэжэлтэнээр орожо, столярна, слесарна г. м. бусад мастерскойнуудые даагшаар олон жэлнүүдэй туршада хүдэлhэн намтартай.
Бато хүбүүн балшар бага наhанhаа эсэгынгээ хажууда түмэр түдэгэ носожо үндыhэн юм.
Ерээдүйн суута дарханай эжынь - Дарима Тумуновна Тумунова 50- яад жэлэй туршада Улаан-Yдын багшанарай училищида буряад хэлэ бэшэгэй таhагые даагшын тушаалда хүдэлhэн, РСФСР-эй ба БурАССР -эй габьяата багшын хүндэтэй нэрэ зэргэтэй.
Дарима Тумуновна багшын ажалай хажуугаар буряад хэлэнэй ба хуушан монгол хэлэ бэшэгэй hуралсалай номуудые зохёон найруулжа хэблэhэн.
Дарима Тумуновна - алдар суута уран зохёолшо, буряад хэлэн дээрэ түрүүшын романай автор Жамсо Тумуновай түрэhэн дүү басаган болодог юм.
Yшɵɵ нэгэ дүү хүбүүниинь Жигмит Тумунов - Ородой  Холбоото Уласай габьяата багша, профессор, Агын Буряадай тойрогой хүндэтэ эрхэтэн  байhан намтартай.
УРАН ДАРХАНАЙ ЗАМААР- Би бага балшар наhанhаа буряад хутагануудаар hонирхожо эхилhэмби.
Манай бүлэдэ буряад арадай эритэ зэбсэгүүдэй hайханиие үнэн сэдьхэлhээ сэгнэдэг байhан.
Теэд хэншье дархалдаггүй hэн, - гэжэ Бато Андреевич хɵɵрэнэ.
Бато Мэрдыгеев Зүүн Сибириин гүрэнэй технологическа институт  дүүргэhэн, «инженер – строитель» гэhэн мэргэжэлтэй.
Дээдэ hургуулиин удаа 6 жэлэй туршада архитекторээр хүдэлhэн байна.
Улаан-Yдын  «Бурпроект» бүлгэмдэ түhɵɵ түсэбүүдэй таhагта амжалтатайгаар ажаллажа, хотын ахамад уран зураашын тушаалтай болоhон юм.
Теэд бүхы зүрхэ сэдьхэлээрээ уран урлалай, зохёохы ажалда тэгүүлдэг hэн тула, уданшьегүй уран зураашын замда гараhан намтартай.
Саашадаа зурахын хажуугаар буряад хутагануудые урлан дархалжа эхилhэн байна.
Залуу дарханиие hургаха багша гэжэ байгаагүй, тиимэhээ элдэб янзын зурагуудhаа hажаалдажа бүтээхэ баатай болодог hэн.
Олон алдуу эндүүтэй туршалгануудай hүүлээр одоошье ёhото эритэнүүд бүтэжэ эхилээд, хоолойгоо тэжээхэ мүнгэ олзолдог болоhон ушартай.
БУЛАД МЭТЭ БҮХЭ ЗАНТАЙУданшьегүй Бато Мэрдыгеев Буряад ороной олон дархашуулые нэгэдүүлжэ, ɵɵрын мастерской нээhэн юм.
Энэ хадаа үе сагайнгаа байдалаар ёhото хубисхалта ушар байгаа.
СССР гүрэндэ олон арбаад жэлнүүдэй туршада буряад хутага дархалхын хэрэг хорюултай байhан гэжэ эли.
Түүхын тооhоор дарагдажа, мартагдаха туйлдаа хүрэhэн элинсэгүүдэйнгээ уран урлалые hэргээн бодхоохын тула Бато Андреевич туйлай ехэ бэрхэшээлнүүдые гаталhан габьяатай.
Олон лэ засаг түлɵɵлэгшэдэй, тэдэнэй тоодо президентнүүдэй «үндэр богоhонуудые» дабажа, зүбшɵɵлгын үнэмшэлгэтэй болоhон юм.
Тиихэдэ ганса ɵɵрынь урда бэшэ, харин Буряадай олон уран гартанай урда зохёохы хэрэгэй харгы нээгдэһэн гэжэ эли.
Оройдоол хоёр жэл үнгэрhэн хойно Бато Мэрдыгеевэй буряад хутагын мастерскойдо үйлэдбэрилэгдэhэн уран урлалай зэбсэгүүд Москва хотодо үнгэргэгдэhэн Бүхэроссиин үзэсхэлэндэ амжалтатайгаар хабаадажа, ганса манай гүрэнэй бэшэ, харин хари гүрэнүүдэй мэргэжэлтэдэй анхарал татаhан түүхэтэй.
Хатуу эритые бүтээхэ заяатай хүн булад мэтэ бүхэ хүсэл зоригтой байха ёhотой!
ХYХЭ МYНХЭ ТЭНГЭРИИН ТАМГАТАЙ Эритэ хутагануудые бүтээдэг уран дархашуул  гал түмэр гэhэн хатуу, дошхон махабадтай зүйлнүүдээр зонхилжо, шанга тулалдаануудта нугархагүй бүхэ аад, нарин гарай үзэсхэлэнтэ гоё угалзануудаар шэмэглэгдэhэн зэбсэгүүдые урладаг тусхай хүнүүд.
«Хүхэ мүнхэ тэнгэриин тамгатай, үндэр табисуурай заяатай хүнүүд», - гэжэ хэлэгдэдэг.
Урдын сагhаа дархашуул  буряад арадай эгээл хүндэтэй хүнүүдэй тоодо ородог түүхэтэй.
Буряад хутага  нангин хэрэгсэлнүүдэй зэргэдэ шүтэгдэдэг.
Тэрээндэ ехэ хүндэтэйгɵɵр ба гамтайгаар хандахань шухала: дээгүүрнь алхаха,  гуламтын гал руу ба хүнүүд руу үзүүрээрнь харуулжа бариха, табихань хорюултай.
Дэгэлэйнгээ бүhэдэ зүүн талаhаа  угалзата мүнгэн хутага, баруун талаhаа хэтэ сахюур хабшуулаад, гуталайнгаа түрии руу гааhаяа шиихаад, энгэр соогоо модон аягаяа хадагалхадаа, урдын буряад бүhэтэй хүн агнуурида ба дайн байлдаанда бэлэн гэжэ тоологдодог байhан.
Манай арадай түүхын таhаршагүй хубинь болодог буряад хутага ɵɵрын онсо түхэл маягтай.
Тэрэнэй нариихан аад, ута сэхэ, али гэбэл, халта годииhон үзүүртэй богони эринь  мал гаргахада таарамжатай: амитанай айжа үрдеэгүйдэ, зобоонгүй, тархиинь дорохи тусхай hуурида гэнтэ түргэн шаажа унагаахада, зохид ха.
Yшɵɵ буряад хутагын онсо шанар гэбэл, дэгэлэй бүhэдэ сэхэ шагталагдадаггүй, харин тусхай hанжуургада үлгэгдэдэг заншалтай.
Тэрэнь хутагаяа гэнтэ ойлгомторгүй гээжэрхихэгүйн тула хэрэгтэй.
Тиигээд айлда орохынгоо урда тээ заабол хутагаяа hанжуургатайнь доошонь буулгадаг гурим сахигдадаг.
БУРЯАД ХУТАГА -  УРАН УРЛАЛМүнɵɵнэй буряад дархашуулай бүтээhэн үндэhэн заншалта хутаганууд бүхы дэлхэйгээр суурхадаг.
Сагаан мүнгɵɵр урлагдажа, үнэтэ шулуунуудаар ба үзэсхэлэнтэ угалзануудаар шэмэглэгдэhэн хутаганууд дээдын урлалай дээжээр сэгнэгдэдэг гэжэ эли.
Энээниие «Бата» мастерскойн дархашуулай Россиин болон уласхоорондын үзэсхэлэнгүүд дээрэ туйлаhан илалтанууд гэршэлнэ.
- Хутага бүхэн ɵɵрын абари зантай байдаг.
Сухалтай, номгон тэнюун, үсэд нэтэрүү г. м.
Зарима хутаганууд ехэ түргэн, бэлээр бүтэшэдэг.
Нүгɵɵ зариманиинь яашье болохогүй, үшɵɵ гарышни адаагаад абаха.
Эдэ бүгэдэ хутага захиhан эзэнэй абари занhаа дулдыдадаг, - гэжэ Бато Андреевич хөөрэнэ.
18 жэлэй туршада «Бата» мастерскойдо эсэгэтэеэ хамта Андрей хүбүүниинь хүдэлнэ.
Yнгэрэгшэ жэл Улаан-Yдэдэ Ц. С. Сампиловай нэрэмжэтэ музей соо «Мэрдыгеевы: династия» гэhэн үзэсхэлэн үнгэрhэн юм.
Тэндэ Роман ба Андрей Мэрдыгеевүүдэй уран зурагууд, бүтээлнүүд, Бато Мэрдыгеевэй урлалай хутаганууд ба тэрэнэй Андрей, Табиту, Евгений гэжэ үхибүүдэйнь уран бүтээлнүүд хабаадаhан  ушартай.
Оюун бэлигтэй уг гарбалай ялас гэмэ амжалтатай хэрэгүүд үргэлжэлhɵɵр!
Автор: Баярма БАТОРОВАФото: belaya-yurta.
comБато Мэрдыгеевуран гартан  фото: pixabay. com ОСЕТИН ХЭЛЭНТетегэй зүүдэн                                Милуся БУДАЕВА  .
Хүгшэн эжыдээ Тете иигэжэ хөөрэнэ:- Зүүдэн соогоо юу хараагүйбиб даа.
Голой эрьедэ һуугааб.
Һайхан сэсэгүүд ургана.
Сагаан гоё оро хажуудам ерээд, нюрган дээрээ һуулгаба.
Холуу даа харайлгаба.
Булагай хажууда зогсобо.
Эрье дээрэ алтан аяга хэбтэбэ.
Оро намайе нюрганһаа буулгаба.
Алтан аягаһаа булагай уһа уухадамни, арадам далинууд ургашаба.
Би ниидэшэбэб.
Хажуугаарни хараасгайнууд ниидэнэ.
Ямар гоё байгаа гээшэб ниидэхэдэ.
Теэд. би һэришөөб.
Ехээр халаглааб.
Хүгшэн эжынь Тетее тэбэреэд хэлэбэ:- Хөөрхэн ашамни, һанаагаа бү зобо.
Оло дахин үшөө иимэ зүүдэ харахаш.
Харин хүгшэн намда иимэ зүүдэн ерэхээ болёо.
Тете һууриһаа гүйжэ бодобо.
- Минии нанаа, минии хажууда унтаа һаа, заатагүй харахаш иимэ зүүдэ.
Хамтадаа харахабди, - гэбэ Тете.
Ород хэлэндэ автор оршуулааАвтор: Галина БАЗАРЖАПОВА-ДАШЕЕВА​Фото: pixabay.
comБуряад Улас  Эдеэнэй, баялигай, малай хэшэг даллага абахада, аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, үрэһэ тарихада, урьһалхада, һайн үдэр.
Шэнэ гэр барихада ба шорой шулуугаар барилгын ажал хэхэдэ, олзын хэрэг эрхилхэдэ, наһа барагшые хүдөөлүүлхэдэ, муу үдэр.
Харгыда гарахада, баруун зүг руу муу, бусад зүг руу һайн.
Луу жэлтэнэй урагшатай, һайн үдэр.
Үһэеэ абхуулхада – хэрүүлдэ. зурхай  фото: Буряад Уласай засагай сайтһаа Барилга ябуулха газар болон үмхирһэн байшан аймагай мэдэлдэ түргэн дамжуулхыень Алексей Цыденов даалгаа, тиигэжэ соёлой байшанай барилга саг соогоо эхилжэ, 2024 ондо дүүргэгдэхэ ёһотой.
- Барилгада хүрэхэ мүнгэн зөөри бүхыдөө һомологдоо.
Шаналан тэмдэглэхэдэ, түлэблэлгын асуудалнууд унжагайрһан байна.
Мүнөөдэрэй байдалаар ажалнууд түргэдүүлэгдээ, февраль соо бүхы хэлсээнүүд баталагдаха.
Соёлой байшан 2024 ондо ашаглалгада тушаагдажа, ажаһуугшадые угтан абаха ёһотой.
Энээнэй түлөө бидэ өөһэдынгөө талаһаа бүхы юумэ хэхэбди.
Тиигээд аймагайшье хүтэлбэри баһал бүхыгөөрөө оролдохо гэжэ хүлеэнэбди, - гэжэ Алексей Цыденов тэмдэглээ.
Түлэбэй ёһоор Хяагтын соёлой шэнэ байшан урдын наймаашадай байшан гэрнүүдые һажаан, хоёр дабхартайгаар баригдаха.
Бүхыдөө 2,5 мянган дүрбэлжэн метр талмайтай байхаар түсэблэгдэнэ.
Байшан соо 400 харагшадай һууритай танхим, номой сан, уран һайханай болон нэмэлтэ һуралсалай хэшээлнүүдэй, тамирай һорилгонуудай таһагууд хараалагдаха юм.
Автор: Сэнгэ РИНЧИНОВ буряадшалааФото: Буряад Уласай засагай сайтһааХяагтасоёлой байшан заһабарилга   фото: Анна ОГОРОДНИК Декабриин 12, гарагай 2, буряад-монгол литээр 19.
Модон хохимой үдэр ехэ тушаалай шэрээдэ гарахые, һургаал номлохые, шэнэ ажалда орохые, сэрэг хүдэлгэхые, наһа барагшын хэрэг үйлэдэхые тэбшэхэ.
Амгалан тайбанай, малгайн даллага абахада, хии мориёо хиидхэхэдэ һайн үдэр.
Энэ үдэр харгыда гарахада, зүүн зүг руу муу, бусад зүг руу - гэмгүй.
Нохой жэлтэндэ һанаһанаа бүтээхэдэ урагшатай гараг; хонин жэлтэнэй буянай үдэр.
Үһэеэ абхуулхада – Бурхан багшын һургаал дэлгэрхэ.
Декабриин 13, гарагай 3, буряад- монгол литээр 20.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ; аралжаа наймаа ябуулхада, олзын хэрэг эрхилхэдэ, хүрэнгэ шэглүүлхэдэ, үрэһэ тарихада, урьһалхада һайн үдэр.
Суглаа зарлахагүй, шухала уулзалгада ябахагүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – үлэсхэлэндэ ба ангалгада.
Декабриин 14, гарагай 4, буряад- монгол литээр 21.
Амгалан байдалай, ута наһанай, баялигай, мориной хэшэг даллага абахада, үхэр, луу, нохой жэлтэй хүнүүдтэ хии мориёо хиидхэхэдэ; эм найруул- хада, эмнэлгэ эхилхэдэ, угаалга хүүлэхэдэ, хурим түрэ наадахада, худалдаа наймаа ябуулхада һайн үдэр.
Энэ үдэр шэнэ хэрэг эрхилхэеэ болгоомжолхо.
Харгыда гарахада, урда зүг руу муу, бэшэ зүг руу һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – халдабарита үбшэндэ.
Декабриин 15, гарагай 5, буряад- монгол литээр 22.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ; эхилһэн хэрэгүүдээ дүүргэхэдэ, һуралсал эхилхэдэ һайн үдэр.
Олзын хэрэг эрхилэлтэгүй.
Харгыда гарахада муу, илангаяа баруун зүг руу.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – хоол хүнэһэн элбэгжэхэ, гэбэшье үбшэн хүрэмөөр.
Декабриин 16, гарагай 6, буряад- монгол литээр 23.
Амгалан тайбанай, хониной хэшэг даллага абахада һайн үдэр.
Энэ үдэр шухала хэрэгүүдые, илангаяа эмнэлгэ эхилхэгүй, хүүгэдэй шухала хэрэгүүдые үйлэдэхэгүй, түрэһэн үдэрыень тэмдэглэхэгүй, гэрһээ холо эльгээхэгүй.
Харгыда гарахада, баруун зүг руу муу, бэшэ зүгүүд руу - һайн.
Хонин, тахяа, бишэн жэлтэнэй урагшатай һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – баялигта.
Декабриин 17, гарагай 7, буряад- монгол литээр 24.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн үдэр.
Энэ үдэр гарза гаража, хулгай худалшье боложо болохо; шухала хэрэгүүдые, эмнэлгэ эхилхэгүй, хурим түрэ наадахагүй, сэрэг хүдэлгэхэгүй, заргалдахагүй.
Харгыда гарахада, зүүн зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха.
Үһэеэ абхуулхада – үбшэндэ.
Декабриин 18, гарагай 1, буряад- монгол литээр 25.
Эдеэнэй, баялигай, малай хэшэг даллага абахада һайн үдэр.
Тэрсүүд үдэр санваар хүртэхэ, ном шагнаха ба бурханай тахилга хэхэ, харгыда гараха, нүүхэ ба бэриин хэрэг үйлэдэхэ, хүдөө гаргаха, түрэл гаралнуудтаяа найрлаха гэхэ мэтые тэбшэхэ.
Энэ үдэр харгыда гарахада, зүүн зүг руу муу, бэшэ зүг руу - һайн.
Луу жэлтэнэй урагшатай һайн үдэр.
Үһэеэ абхуулхада – нюдэнэй даралта хөөрэхэ.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  Дашаниматай (Үлзытэ) үдэр - амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ, хониной хэшэг даллага абахада, шэнэ хубсаһа үмдэхэдэ, хатар наада эмхидхэхэдэ, түрэ хурим наадахада, тушаал эзэлхэдэ, гэр бүлэ шэнээр байгуулхада, пеэшэн табихада, һайн үдэр.
Шорой шулуугаар барилгын ажал хэхэдэ, гэрэй һуури табихада, гэр бараа заһабарилхада, зөөлгэхэдэ, муу үдэр.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – жаргалда. зурхай Дээдэ үедэ ажаһуугаа үбгэ эсэгэнэрнай эхэ байгаалитай угаа ехэ холбоотой байһан юм гэжэ бидэ мэдэнэбди.
Тойроод байһан хангай тайгын үршөөлөөр табан хушуу малаа үсхэбэрилжэ, ами залган, хэдэн мянгаад жэлдэ ажаһуунабди.
Үдэр бүри хэрэглэхэ багажаа, гэр тойронхи аяга амһартаяа, тоног зэмсэгээ модоор урлажа хэдэг байһаниинь мэдээжэ юм.
Эгээл тэрэ түүхын гүн сооһоо эсэгэһээ хүбүүндэ дамжан ерэһэн арадай урлал тухай зураглал бэлдэбэбди.
Үйһэн түйсэЗахааминай модошо дархашуулай оньһо абажа ябаһан хүнүүдэй нэгэн Валерий Дашиевич Цыбиков болоно.
Тэрэ аяар 30 гаран жэлэй туршада ургажа ябаһан үетэниие урданай урлалда һургана.
Аха нүхэрнай энэ жэлдэ аяар 70 наһанайнгаа үндэр дабаан дээрэ гарабашье, хүл хүнгэн, хүхюу зугаатай зандаа, дарханайнгаа ажал бүри эршэтэйгээр ябуулжа байһаар.
Арадай дархан Валерий ахатан хуһанай үйһөөр элдэбын түйсэнүүдые, нааданхайнуудые болон гар бэлэгүүдые одоол ёһо соонь урладаг дархашуулай нэгэн болоно.
Модоор урлаха, илангаяа хуһанай үйһөөр дархалха шадабарида тэрэнэй түрэһэн эсэгэнь одхон хүбүүгээ һургаһан, тэрээндээ нюусануудаа хөөрэжэ үгэһэн байна.
- «Энэ шадабарияа өөртөө баряад бү байгаарай, олон хүниие дарханай ажалда һургаарай.
Буряадай дархашуулай заншал хэзээдэшье бү таһараг», - гэжэ абамни захяа һэн, – гээд, арадай дархан Валерий Дашиевич хөөрөөгөө эхилнэ.
Үнэхөөрөөшье, урданай олон юумэн мартагдахаяа һанадаг.
Иимэл дархашуулай залуу һүрэг һурган хүмүүжүүлээ сагта дээдэ үеын заншалта хэрэгнай һаядаа таһархагүй гэжэ һанамаар байна.
Хуһан модоной үйһэ хэрэглэжэ, мантан томо һабаһаа эхилээд, сай дабһа абажа ябаха багахан түйсэхэн хүрэтэр юумэ хэжэ болодог юм байна.
- Зунай эхин һарада үйһэ бэлдэжэ абахада, һайн байдаг.
Тэрэнээ наранай туяаһаа хоргодуулан хатааха хэрэгтэй.
Ямар бэ даа юумэ хэхэеэ һанабал, үйһэеэ гаргажа, хурса хутагаар хэршээд, уһанда норгожо бүтээхэ хэрэгтэй.
30 гаран жэлэй туршада яһала олон шабинарые һурган хүмүүжүүлээб, тэдэмни мүнөө өөһэдөө багшалдаг юм, - гэжэ Валерий Цыбиков хөөрэнэ.
Гүсэ, гэрэл зураг, шабинар Дарханай гэртэ ороходо, үйһөөр хэгдэһэн угаа олон бүтээлнүүд жэрылдэжэ харагдана.
Ородой агууехэ ирагуу найрагша Сергей Есенинэй дүрэ үйһэн дээрэ зураатай, хүүгэдэй һамааран наадаха хоршогонуухай, үшөө тиихэдэ сайгаа бусалгажа ууха самовар хүрэтэр үйһөөр бүтээжэрхиһэн байна.
Одхон хүбүүнэйнгээ ууган басагатай болоходонь, дарханай аба шагтахархан түйсэ хэжэ бэлэглэһэн юм.
Тэрэнээ аяар 40 гаран жэлэй турша соо Цыбиковтэнэй гэр бүлэ нангинаар сахидаг, тэрээн соогоо элһэн шэхэр хадагалжа байдаг.
Өөрөө шадаха мэдэхэеэ Валерий Дашиевич хүүгэдтэй хубаалдадаг, тэдэниие һургадаг гэжэ дээрэ бэшээ һэм.
Мүнөө наһанай амаралтада байбашье, һургуулида багшалһан зандаа.
Тэрэнэй шаби Солбон Самбилов багшынгаа һайн һургуули гаража, өөрөө яһала һайнаар дархалха шадабаритай болоһон.
Тэрэ олон тоото харалга дэлгэсэнүүдтэ хабаадажа, мэргэжэлтэдэй талаһаа дэмжэлгэдэ хүртэһэн байха.
Тэрэнэй абань, Сергей Геннадьевич Самбилов, хүбүүнэйнгээ багшада ерэжэ, дарханай хэшээл абахаар бэлэн байһанаа мэдүүлһэн байна.
«Үнэнэй» үнэн нүхэр Шог ёгто, хүхюу зугаада дуратай аха нүхэрнай үндэһэн буряад сонинтойгоо гуша гаран жэлдэ нүхэсэнэ.
Валерий Цыбиковэй зохёоһон кроссворд таажа, ухаагаа гүйлгэһэн, тиихэдэ тэрэнэй уран гуурһан дороһоо мүндэлһэн уянгата шүлэгүүдэйнь мүрнүүдые уншажа, улаахан зүрхэнэйнгөө хүбшэргэй хүдэлгэһэн лэ байхат.
Шүлэгшэ, дууша уран гартай аха нүхэрнай үшөө олон уран бүтээлнүүдээрээ нютагаархидаа баярлуулжа, олон бэрхэ шабинартай ябаг лэ даа.
Автор: Булат БАДМАЕВФото: Гэрэл зурагууд редакциин архивһааБуряад Уласуран гартан Байгуулагдаһаар 20 жэлэйнгээ ой тэмдэглэжэ байһан “Россельхозбанк” “Своё” гэһэн яармагуудые Ородой хото городуудаар эмхидхэнэ гээшэ.
Буряад Уласта яармаг  2021 ондо анха түрүүшынхиеэ үнгэргэгдөө бэлэй.
Буряад Уласай Засагай газар, Хүдөө ажахын болон эдеэ хоолой яаман хэмжээ ябуулга дуратайгаар дэмжэн абажа, үндэр хэмжээндэ эмхидхэнэ гээшэ.
Огородой эдеэн, мяха шүлэн, һүнэй зүйлнүүд, загаһан, байгаалиин баялигууд наймаанай дэлгүүртэ элбэгээр дурадхагдаа.
Тиимэһээ “Своё” гэһэн яармаг олондо туһатай болонхой.
Энээн тухай Буряад Уласай Толгойлогшо Алексей Цыденов тэмдэглэнэ.
- Хүдөө ажахымнай үйлэдбэринүүд өөһэдын бүтээлнүүдые хүн зондо сэхэ наймаална.
Мүн хотынхид амтатай эдеэ хоол нэгэ доро худалдан абаха аргатай.
Бишье баһа нёдондо жэл олон юумэ абаһан байнаб.
Зүгын бал, арбуз, сыр баясан эдеэ һэм, - гэжэ Буряадай Толгойлогшо хэлэнэ.
Энэшье удаа Алексей Цыденов хүнгэн бэшэ ажалайнгаа дунда забһарлалай гарахадань, гэр бүлэтэеэ яармагай талмайгаар ябажа, эдеэ хоол абаа.
Теэд Толгойлогшын ябаха үедэ олон үйлэдбэринүүд асарһан эдеэ хоолойнгоо зүйлнүүдые дууһан худалдаад байһаниинь харамтай.
Хэды тиигэбэшье амтатай эдеэн арад зондо ехээр хүртэһэндэнь, Алексей Цыденов баярлаа.
Тус хэмжээ ябуулгада бүхы аймагуудай түлөөлэгшэд холые холо гэнгүй, Улаан-Үдэ ерээ.
Һүүлэй хэдэн жэлдэ холо ойгуур мэдээжэ болоһон “Дагдан” СПОК бүхы яармагуудта хабаадана.
Ахын аймагай дэбисхэр дээрэ тэдэ бугын, һарлагай мяхаар тушёнко бүтээнэ.
- Хүдөө ажахын яаманай тусхай грантда 2021 ондо хүртөөбди.
Мүнөө жэл үйлэдбэриин шэнэ цех табиһан байнабди.
Тэндэ мяханай элдэб зүйлнүүдые хэхэ түсэбтэйбди.
Тушёнкоёо ехээр хэхэ гэхэдэмнай, һарлагаймнай тоо үсөөн байна даа.
Тэдээнээ олон болгохо гэжэ хүдэлнэбди.
Энэ яармагта асарһан бүхы тушёнкоёо нэгэ үдэршье болонгүй худалдажархёобди, - гэжэ “Дагданай” хүтэлбэрилэгшэ Сэсэг Хулуева хөөрэнэ.
“Бренды Бурятии» гэһэн урилдаанда Ахын аймагаархид өөрын зүйл үшөө табяадүй.
Энэ удаа тус хэмжээндэ 11 аймаг оролсоо гээд хэлэлтэй.
- Энэ урилдаамнай бултанда һайшаагдажа, заншалта болоһондонь баярламаар.
Боргойн хониной мяхан, Сэлэнгын шасаргана гэхэ мэтэ зүйлнүүд урда жэлнүүдтэ шалгараа.
Худалдаанда бүри ехээр табигдадаг болонхой.
Мүнөө жэл аймагаархид өөрынгөө брендтэй танилсуулхадаа, һонирхол татама мэдээнүүдые дуулгажа, яагаад хэхэб гэжэ тайлбарилаа.
Дуушадтаяа, хатаршадтаяа  хамтаран тайзан дээрэ гарахадань, бүхы яармагай шэмэг болоо, - гэжэ Буряад Уласай Засагай газарай Түрүүлэгшын орлогшо, хүдөө ажахын болон эдеэ хоолой сайд Галсан Дареев тэмдэглэнэ.
Сэлэнгын аймаг урилдаанда сэгээгээ дурадхаа.
Мэдээжэ барилдаашан Зоригто Цырендондопов өөрын ажахы байгууланхай.
Эдэнэй урилдаанда шалгарһаниинь гайхалгүй.
Яармагта асарһан сэгээгээ хахадшье үдэр болонгүй наймаалаа.
“Тарбагатай-арго” гэһэн үйлэдбэриин ажахы яармагта дабһалһан  өөхэ асараа.
Өөрын тусхай  заабаринуудаар дабһалагдаһан өөхыень амталха дуратайшуулай ута ээлжээн тогтоод байгаа һэн.
Мүн урилдаанда тарбагатайнхид шангай 4-дэхи һуури эзэлһэнэй түлөө тусхай шан абаа.
Захааминай аймагта элинсэг хулинсагуудайнгаа бэлдэдэг байһан замбаа һэргээжэ байһандань баярламаар.
Һүүлэй хэдэн жэлдэ дэлгүүр дээрэ худалдаанда табигдана.
Хуушанай заншалаар замбаа хэдэг Молоной хэлэһээр, захааминаархид ямаршье сагта замбаагаа хэдэг юм.
Агнуурида гарахадаа, үбһэндөө ябахадаа, мүн миин гэртээ сайгаашье уухадаа, замбаагаа эдидэг гээшэ.
Энэ бренд урилдаанда 3-дахи һуури эзэлээ гэжэ элирүүлэгдээ.
Кабанскын аймагай Посольск һууринда үнгэрһэн зун загаһаар хэгдэһэн пирогой һайндэр эмхидхэгдэжэ, энэ юун бэ гэжэ олониие гайхуулаа.
- Иимэ пирог үшөө манай хүгшэн эжы абанар хэдэг һэн.
Мүнөө саг болотор нюусануудынь хүрөө.
Сурхай, ялаагана болон бусадшье загаһанай мяхаар хэгдэдэг.
Яармагта табижа үрдеэгүй байхадамнай, хуу худалдажа абаа.
Шүүгшэдтэ амталуулха хэдэн зүһэм арай гэжэ  үлөөгөөбди.
2-дохи һуурида гаража баяртайбди, - гэжэ Посольск һууриниие түлөөлһэн ТОС-ой эдэбхитэн Галина мэдүүлнэ.
Оронгын бууза ганса Буряад Уласта бэшэ, мүн холо ойгуур мэдээжэ болонхой.
Ивалгын аймагай түлөөлэгшэдэй суутай эдеэгээ иимэ урилдаанда анха түрүүшынхиеэ табиһаниинь гайхалтай.
Тэдэ абаһаар лэ түрүүлжэ гараад, 70 мянган түхэриг шанда хүртөө.
- Улаан-Үдэһөө Эрхүү хүрэтэр харгыгаар олон тоото хоол бариха газарнуудта Оронгын бууза худалдана гээд хэлсэдэг.
Эгээл амтатайниинь Оронго дээрэ гээд ойлгохо хэрэгтэй.
Хяагта, Монгол, Зэдэ, Захаамин ошоходоо, Сурхайта, Галуута нуурай дэргэдэ амархаяа гарахадаа, бууза хэдэг манай газарнуудта хүн зон заал һаа хүрэнэ.
Тэндэмнай зургаан кафе амжалтатайгаар хүдэлжэ байдаг.
Тэндэһээ хүрэһэн бууза гэртээшье абаашажа, шанажа эдихээр.
Тус урилдаанда түрүүлһэндээ  баяртайбди.
Оронгымнай бууза бүри мэдээжэ болохонь, - гэжэ “Оронгойский” гэһэн хүдөө сомон дарга Жамса Цыренжапов баяртайгаар хөөрэнэ.
Хурамхаанай, Бэшүүрэй бал, Баргажанай загаһан, Загарайн котлетэ, Байгал шадарай бүднэ шубуун (перепелка), Заганай заримсаг (чеснок) гэһэн зүйлнүүд урилдаанда хабаадажа, үндэр сэгнэлтэдэ хүртөө.
Удангүй эдэ бүгэдэ эдеэ хоолые хүнүүд дуратайгаар худалдан абаха гээд һанагдана.
Автор: Борис БАЛДАНОВФото: Анна Огородникяармаг  фото: Булат Бадмаевай дурадхаһан гэрэл зураг Хура бороотой, үертэйЗунай эхинһээ Баргажан голдо бороо багатай, ган гасууртай байгаа.
Һүүлээрнь бороон орожо,  гол мүрэнүүд эрьеһээ гаража,  ташалан нюруунуудаараа таража урдаа, сабшалангууд уһанда ороо.
Баргажан ехэ мүрэнэй амаргүй ехээр үерлэхэдэнь,  олохон нютагуудай ажаһуугшадай сабшалангууд уһанда абтаа.
Юрэдөө, һүүлэй хэдэн жэлэй туршада иимэ байдал тогтоно гэжэ сэхэ хэлэмээр.
Хүүргэ урдаа   Зунай дунда һарын һүүл багаар Хурамхаанай аймагай Майск һууринда Баргажан мүрэн дээгүүрхи хүүргэ ехэ уһанһаа боложо урдаа һэн  гэжэ һануулая.
Тэрэ хүүргээр Арзгун, Майск нютагуудай ажаһуугшад өөһэдынгөө сабшалангуудта хүрэжэ ошодог бэлэй.
Гааргын зоной ехэнхи сабшалан Баргажан мүрэнэй хойто талада оршодог юм.
Мүнөө энэ ушарһаа боложо, тэдэ нютагай зон эндэ тэндэ һайн ногоотой газарнуудые бэдэржэ, үхэр малдаа үбһэ нөөсэлнэ.
-Нёдондо жэл ехэ уһатай байгаашье һаань, Баргажанайнгаа нүгөө тала руу Майск нютагайнгаа хүүргээр гараа бэлэйбди.
Тиихэдэ хэрэгтэй үбһэеэ ядамаргүй 10-аад үдэрэй туршада сабшажа ерээ һэмди.
Харин мүнөө 5-6 бухал эндэ тэндэ сабшаад шэрэнэбди.
Бороо ороһонойхи хүдөө талаарнай ногоон һайн ургаа.
Иигэн тиигэн гарасалдаха бэзэбди, - гэжэ үмсэдөө мал харагша Владислав Цыренов хэлэнэ.
Үмсынгөө ажал харанаМүнөө үедэ урданайхидал адли томо-томо хамтын үйлэдбэриин ажахынууд гэжэ үгы ааб даа.
Хурамхаанай Гаарга нютагта хүн зон гансал өөрынгөө гэр бүлын лэ эрилтэ хангаха үхэр мал барина.
-Бидэ өөһэдын хүсөөр хүүргэ барижа шадахагүйбди.
Аймагаймнай болон Буряад Уласай ноёд һайд түргэн сагай туршада энэ асуудалыемнай шиидхэхэ аалам?
Жэл бүхэндэ ойн соорхой, үргэн Хүнтэйн нахир газарнуудые сабшажа ябахаар бэшэ даа.
Бурхан хаража, энэ жэл орой намар болоһой даа, - гэжэ Василий ахатан һанамжаараа хубаалдана.
Шэрүүн уларилтай Монгол туургата арад хэр угһаа нүүдэлшэ арад гээшэбди.
Тиихэдээ ногоо һайтай газар шэлэжэ, малаа бэлшээдэг байгаа ха юм даа.
Мүнөөшье Монгол орондомнай жэлэй дүрбэн сагта малаа адуулһаар.
Харин Баргажан, Хурамхаан нютагуудта малаа ганса  бэлшээреэр тэжээхэгүйнь мэдээжэ.
Буряадаймнай урда аймагуудаар зарим малшад урданайхяараа ажалаа зохёодогыень өөрынгөө хоёр нюдөөр хараһан байнаб.
Саһа багатай газарта жэлэй дүрбэн сагта мал бэлшэнэ ха юм.
Автор: Булат БАДМАЕВФото: Булат Бадмаевай дурадхаһан гэрэл зурагхүдөө нютаг  фото: rock-cafe. net ТАБАСАРАН ХЭЛЭНХэн түрүүшын бэ?
Шамиль КАЗИЕВ Үглөөгүүр эжынь НазирыеМагазин ошохыень гуйба,- Нүхэдтэйгөө уулзаха ёһотойб,Фарида ошог лэ, – гэбэ Назир.
Һургуули эхилбэ.
НазирНэгэдэхи класста оробо.
Нэгэтэ залхуураад ошонгүй, Налайжа хэбтэбэ орондоо.
- Яагаабши?
Үбдөө гүш гэхэдэ,  - Яагаашьегүйб, – гэбэ һанаа амар,  - Орондом Фарида ошог лэ,  Үнинэй хүсэлтэй ха юм.
Ород хэлэндэ Марина Ахмедова-Колюбакина оршуулааТооложо һуранабди                 Абдулмеджид КУРБАНОВНэгэ, хоёр, гурба –Тооложо һуранаб,Дүрбэ, табада хүрэбэб,Дам саашань дамжабаб.
Харыш даа, намайе:Нэгэ хэлэтэйб,Нэгэ аматайб, нэгэ хамартайб,Хоёр хүлтэйб, хоёр гартайб,Хоёр нюдэтэйб, хоёр шэхэтэйб– Тон юрын лэ, тоолоходо.
Гурбамнай ямар бэ –Нэгэ хурган дээрээҮшөө хоёрые нэмээ һаа,Гурба болохол!
Ород хэлэндэ Талия Шарафиева оршуулааҺүниин онтохон                  Рагим РАХМАНШэдитэ һайхан үзэгдэл –Сагаан саһан бударба,Хүгшэн эжы ашатайгааХүнжэлдөө хоюулан оробо.
“Ашахамни, унта даа,Аятай хүгжэм шагнана гүш?
Саһан дуугаа дуулана –Шэбэнэн зохид дуулгана.
Огторгойн мэндэ асарна,Орон дэлхэйе хушана,Хабар хойноһоом ерэхэ гээд,Хабатайгаар мэдүүлнэ”.
Ашань амтатайхан нойртооАрюухан хабартай уулзана,Шубуудай дуулахые шагнана,Ургын һалбархые харана.
Ород хэлэндэ Валентина Коркина оршуулааАвтор: Галина БАЗАРЖАПОВА-ДАШЕЕВА​Фото: rock-cafe.
netБуряад Улас   фото: Бато-Жаргал Логинов Конкурсын комиссиин шиидхэбэреэр «Агростартап» бусаалтагүй туhаламжа 14 илагшад, хамта дээрээ 71 585 000 түхэриг абаха болобо.
Эрхим бизнес-түсэл Баргажанай, Бэшүүрэй, Загарайн, Мухаршэбэрэй, Яруунын, Сэлэнгын, Түнхэнэй, Хурамхаанай, Хяагтын, Захааминай, Зэдын, Хэжэнгын аймагуудай малшад бэлдээ.
Илагшадай хоёр түсэл  hүүнэй мал ажахы, арбан хоёрынь – мяханай үүлтэрэй мал ажахы.
Сэлэнгын, Зэдын, Кабанскын, Бэшүүрэй аймагуудай 6 хүдөө ажахын үйлэдбэрилэгшэд хамта дээрээ  68118510 түхэриг гэр бүлын ажахы хүгжүүлхэ гэhэн грантда хүртэхэ.
Шэглэлээрээ: 1 хартаабха тарилга, 3 мяханай үүлтэрэй үхэрэй мал ажахы, 2 hүүнэй үхэрэй мал ажахы.
Дүрбэн малшад ажахынгаа техникын бааза хүгжөөлгэдэ хамта дээрээ 18 856 027 түхэриг туhаламжада хүртэхэ болоо.
Эдэ Баргажанай, Бэшүүрэй, Түнхэнэй, Захааминай аймагуудай малшад , «мал гаргашалха газар зохёон байгуулга», «мяхаар болбосоруулан бүтээхэ үйлэдбэри» гэhэн шэглэлээр ажалаа ябуулна.
Энэ жэл агрогрантнуудта хамта дээрээ 183 малшад хабаадаба гээд тэмдэглэхэ хэрэгтэй.
Тэдэнэй 24-ниинь бусаалтагүй туhаламжада, хамта дээрээ 158,5 миллион түхэригтэ хүртэбэ.
Фото: Бато-Жаргал Логиновхүдөө ажахыБуряад Улас  Москва хотодо оршодог Гүрэнэй түүхэтэ музейн суглуулбаринуудhаа мүнгэн бүтээлнүүд Үндэhэтэнэй музей соо дэлгэгдэбэ.
ХIX, XX-дохи зуун жэлнүүдэй 250 гаран бүтээл Буряадай ажаhуугшадай анхаралда дэлгээгдэхэ.
Үнэн алдарта шажан, засаг болон арадай байдал гэhэн гурбан сэдэбтэ үзэсхэлэн хубааранхай.
Бүтээл бүхэн өөрын түүхэтэй.
Үнэтэ шулуунууд мүнөө саг болотор хаанта засагай байдалые шэмэглэдэг байгаа, харин эндэ тад шэнэ зүйл, гоё hайхан угалза харуулна.
Энэ түсэл хадаа Буряад Уласай байгуулагдаһаар 100 жэлэй, гүрэнэй түүхын музейн 150 жэлэй ойнуудта зорюулагдана.
Бэшэ ямаршье ондоо можо нютагуудта мүнгэн үзэсхэлэн харуулагдахагүй.
Гансал Буряадай харагшадта иимэ арга олгогдобо гээшэ.
Түрүүшын харагшад соёл урлалай бүтээлнүүдые хаража сэгнэбэ.
Үзэсхэлэн февралиин 13 болотор үргэлжэлхэ.
Тиимэhээ хүн бүхэн сүлөөтэйгөөр музей ерэжэ, гоё hайхантай танилсаха аргатай байха.
Автор: Эрдэни РАДНАЕВФото: Буряад Уласай соёлой яаманБуряад Уласүзэсхэлэн"Серебряный век ювелиров"   фото: baik. info Байгал далай дээрэ сагаан манан бударжа, тунгалаг ногоон долгёо тэрэ уурал һабһуулан, мүльһэтэһэн хайр шулуутай эрье тээшэ сухалтайгаар түлхижэ байба.
- Иимэ ехэ уһан хүрэхэ юм гү? - гэхэдэмни, Татьяна: - Хүрэхэ сагынь дүтэлөөд лэ, иигэжэ уурлажа байна ха юм.
Удахагүй манай Ольхон олтирогто шаргаар хүрэхөөр болохо, - гэбэ.
Хорёод алда үргэнтэй эрьеын харгы дээрэ шулуун хабсагай тонгойжо, тэрэ хабсагай дээрэ саһан титим үмдэһэн хэдэн гунагар нарһан ёройлдожо байна.
Харгын халта үргэдэһэн газарта хэдэн хөөрхэн байшантай тогтолгын тосхохон, модон хаалтын саана гохынгоо мүльһэтэй гэнжэ уһа руу хаяһан томо хара пароход харагдана.
Ногоон далай соо зогсоһон хара пароходой капитан: «Агнууриин үедэ ерээ һаашни, шамайе Ольхон хүргэжэ, омуль шаража үгэхэб», - гэһэн юм.
Теэд би хожомдожо ерээб.
Шандаган малгайтай, бага зэргэ халсарһан оодон хэрмэн дэгэлтэй, нилээд ехэдэһэн валенка гуталтай Татьяные харахада, ехэ дулаахан.
Хасарынь улаа бутаржа, номгон сэнхир нюдэниинь далайн тунгалаг долгинһоо дутуугүй туяа сасаруулна.
Тэрэ намайе урин дулаанаар хараад:- Манай Ольхон хэдыш жэжэ һаа, тэндэ хамаг юумэн бии.
Уула уһан, ой модон, хээрэ тала, тэрээнһээ байтагай үшөө элһэн губи бии.
Та манай Ольхондо заал һаа нэгэ ошооройгты.
Байгал далайе үзэһэн хүн заабол эрьежэ ерэдэг юм, - гээ бэлэй.
- Таниие үзэһэн хүн эрьежэ заабол ерэхэ, - гэхэдэмни, шандаган малгайгаа ара тээшэнь дараад, хабсагайн оройн хэдэн нарһанай сууряататар ханхинаса энеэхэдээ, баяртай, дуратай байһанаа эдир залуухан хүнэй маягаар мэдүүлээ бэлэй.
Хатуу һэеы гуталаараа мүльһэндэ барисалдаһан хэдэн монсогор шулуу буталжа, эхын умай соо хэбтэһэн бишыхан амитанай түхэлтэй мүлигэр хүхэхэн шулуу абажа, альган соогоо барисагаагаад:- Танда дурасхаал болгоё, - гэжэ үгэхэдэнь, тэрэ хөөрхэн шулууниинь бүлеэн болоһон байгаа һэн.
Мүнөөш барихада, тэрэ шулуун бүлеэн, дулаан хэбээрээ байдаг.
Сэнгийн ЭрдэнэФото: baik. infoуран зохёолБуряад УласБайгал далай  Тэндэ хүдөө ажахын һалбарида хүдэлдэг эмхинүүд өөрынгөө үйлэдбэрилһэн эдеэ хоол худалдаха аргада хүртэбэ.
Тус үйлэ хэрэгэй гол эмхидхэгшэдэй нэгэн Россельхозбанк болоно.
Яармагта хүдөөгэй аяар 74 ажахы хабаадажа, шанар һайтай эдеэ хоол хотын ажаһуугшадта дурадхаба.
Ажалша зоной абдарһаа  Заха холын Захааминһаа, дэгэд холын Уланхаанһаа, Түгнэ, Яруунаһаа хүдөө ажалшаднай энэ яармагта хүрэжэ ерэһэн байна.
Хотын талмай дээрэ түхеэрэгдэһэн алаабхинуудые гороолжо ябахада, толгой эрьемээр.
Эндэ юун үгыб даа!
Хангай тайгын үршөөһэн жэмэс, һамар, хүбшэ тайгаар ургадаг набша намаа суглуулжа бэлдэһэн элдэб янзын сай, ажалша зүгын нөөсэлһэн бал.
Хахад жэлэй туршада хүдөө ажалшадай бөөмэйлхэһөө нааша ургуулһан үгэрсэ, помидор, хартаабха.
Амтатай, шэмэ һайтай мяхаар буйлуулагдаһан бууза банша, элдэб янзын колбаса дурадхагдаа.
Буряадуудай заншалта сагаан эдеэн элбэгээр наймаанда дэлгэгдээ даа.
- Бидэ анха түрүүшынхиеэ «Своё» гэһэн фестиваль үнгэргэжэ байнабди.
Энэмнай һайн эхитэй – хүдөө ажалшадаа дэмжэнэбди.
Буряадтамнай элдэб шэглэлээр үйлэдбэрилдэг олон эмхинүүд ажаллана.
Нютагаархиднай эгээл эдэ зонһоо шанар һайтай эдеэ хоол худалдан абадаг гээд мэдээжэ.
Мүнөөнэй сагта хэншье һаа өөрынгөө нютагта бэлдэгдэһэн эдеэ хоол абажа эдихэеэ оролдодог.
Тус яармагай ашаар манай үйлэдбэрилэгшэд өөрынгөө худалдан абагшадые олохо аргатай болоно.
Бүхыдөө иимэ хэмжээ ябуулганууд хүдөө ажахын һалбариин хүгжэлтэдэ амаргүй дэмжэлтэ үгэхэ ёһотой, - гэжэ Буряад Уласай Толгойлогшо Алексей Цыденов яармагай нээлгын үедэ хэлэбэ.
Нютагаархидаа дэмжэбэ 2 үдэрэй туршада хотын ажаһуугшад олоороо түб талмай руу субаа.
Урданайнгаа ёһоор, элдэб холисогүйгөөр бүтээгдэһэн эдеэ хоол худалдан абахаяа һанаһан зон тоогүй олон даа.
Өөрынгөө тоонто газарта бэлшэжэ үндыһэн адуу малай мяхан амтатай гээшэ аабза.
Яармагта ябаһан зониие адаглажа байхада, булта нютагайнгаа наймаашадые бэдэрэнги.
«Тээ тэндэ, зүүн-хойно буланда манай уланхаанайхид бууза, банша худалдажа байна, ошыш».
«Захааминаархимнай хаана юм? » - гэхэ мэтээр нютагайнгаа зониие бэдэрэн һагад хотынхид наймаа хэнэ.
Гансашье хүдөө нютагайхид эндэ ерэжэ наймаа хэнэ бэшэ, харин Улаан-Үдэдэ өөрынгөө гараар юумэ бүтээдэг зон хабаадалсаһан байна.
Жэшээнь, Дандар Галанов һү буйлуулжа, хурууд (сыр) шанадаг «Сыровар 03» гэһэн хизаарлагдамал харюусалгатай эмхи байгуулһан юм.
Тэрэнэй шанаһан хурууд хотын ажаһуугшадай дура буляаһаар үнинэй.
Һайн шанартай хурууд түргэн сагай туршада наймаалагдаа.
- Хуруудаа бүхэли һүни унтангүй шанажа хонооб.
Эндэ хабаадаха гэжэ нөөсэлһэн хуруудни яһала түргөөр тараа.
Мүнөөдэр наймаанда табиха гэжэ үсэгэлдэр яһала һайнаар ажаллабабди.
Иимэ яармаг ехэл һайн үрэ дүнтэй байна.
Олон зон һонирхоно, манай үйлэдбэриин эдеэ хоолтой танилсана, амтална.
Хаана наймаалдаг, ямар хаягаар ерэхэб гэһэн асуудалнуудые табина.
Саг үргэлжэ иимэ фестиваль үнгэргэгдэжэ байбалнь, һайн һэн, - гэжэ хурууд шанагша Дандар Галанов хэлэнэ.
Бозо, хүрэнгэ Хүрэнгэеэ нэрэжэ, тогооной архи буйлуулһанай удаа үлэһэн бозоорнь шанагдаһан аарсатай Хурамхаанай аймагай Аргата нютагаархид танилсуулаа.
Одоол урданай энэ унда уухада амтатай даа!
Гашууншье һаа, амтатайхан аарса үүлэгүй үхибүүн наһа һануулаадхина.
Амаралтын үедэ хүгшэн аба эжыдээ хүдөө нютаг айлшалхадаа, халуун аарсаяа уугаад, пеэшэнһээ мэнэ һаяхан гараһан зөөхэйтэй халуун хилээмэеэ эдеэд, наадажа сэнгэһэн һайхан саг мартагдаха аал?
Хүдөө һууринай зарим ажаһуугшадай наймааһаа һү абажа сайгаа сайлгадаг болоһон сагта аарса үйлэдбэрилжэ байһан зондо доро дохимоор даа.
Энэ яармагта ерэһэнэйхи минии нютагаархид аарса, хүрэнгэ гэхэ мэтэ сагаан эдеэнэй зүйлнүүдые Улаан-Үдэдэ наймаалдаг юм байна гэжэ мэдэдэг болобоб.
- Наймаанда табигдаһан эдеэ хоол ехэл элбэг байна.
Би зүгын бал, жэмэс, хушын һамар худалдан абааб.
Үсэгэлдэр хониной мяха багаханаар абаа һэм.
Яармаг һэн хойноо сэнгынь нэгэ бага доогуур байха юм гү гэжэ һанаһан байгааб.
Хамжаанай, дэлгүүрэй сэнһээ өөрэгүй байна, – гээд, нэгэ ахатан хөөрэнэ.
Танилсалга Буряадай хүдөө ажахынхид яармагта ерэжэ хабаадахадаа, үндэр ехэ ендэрһээ хэжэ ябаһан ажал, амжалтанууд тухайгаа хөөрэбэ, нютаг нугаяа магтан түүрээбэ.
Тэрээнһээ гадна аялгата һайхан дуунуудаа хангюурдажа, ерэһэн зониие хүхеэбэ, баярлуулба.
Эдэ амаралтын үдэрнүүд хүдөөгэйшье, хотын ажаһуугшадайшье ёһотойл һайндэр боложо үгөө.
- «Своё» яармаг эмхидхэн байгуулагшад ондоо газар шэлэхэ байгаа.
Хотын түб газарта иимэ юумэ үнгэргэхэдэ хайшааб даа?
Нэгэ бага сүлөө, уужам талмайда үнгэргэхөөр байгаа.
Жэшээнь, «Кэпитэл молл» гэһэн худалдаа наймаанай түбэй талмай таараха һэн.
Авто-унаагаа табиха газар ехэ, харин эндэ энэ талаар хүндэхэн, - гэжэ экономист Алдар Бадмаев фейсбугта бэшэһэн байгаа һэн.
- Ондоо можо нютагуудаар иимэ яармаг долоон хоногой нэгэ дахин үнгэргэгдэжэ байдаг.
Манай эндэ һарын нэгэ дахин боложо байбал, һайн һэн даа, - гэжэ хотын ажаһуугшад өөрынгөө һанамжануудые Интернедтэ бэшэнэ.
Үнэхөөрөөшье, иимэ яармаг ходол эмхидхэгдэжэ байбал, хүдөө үйлэдбэрилэгшэдтэшье, хотын ажаһуугшадташье һайн ааб даа.
Өөрынгөө гараар буйлуулжа бүтээһэн эдеэ хоолоо өөһэдөө сэхэ худалдажа, мүнгэн болгоно ха юм.
Үшөө тиихэдэ эзэлжэ наймаалһан газарайнгаа түлөө мүнгэ түлэнэ бэшэ.
Иимэ хэмжээ ябуулга эмхидхэгшэд саашадаа хүн зоной һанамжануудые, дурадхалнуудые хараадаа абан, ажалаа ябуулха бэзэ.
Автор: Булат БАДМАЕВФото: Анна ОгородникБуряад Улас  Түрэхэ гарахын һобинтойшог, юумэнэй далда удхые ойлгонтуу, мэргэлээдшье орхидог, тиихэ зуураа бөө, лама болоогүй хүнүүд нютаг бүхэндэ дайралдадаг лэ.
Гуржаб эгээл иимэ хүнүүдэй нэгэн юм.
“Бурхан тэнгэри мэдэхэ” гэжэ үе-үе болоод үгүүлдэг.
Энэ үгэеэ лаблаһан мэтэ дээшээ, огторгой руу онигошон хараха.
“Тэндэ хуу бэшээтэй, хүн бүхэнэй зурлаа зам. Хэзээ түрэхэ, хэзээ үхэхэнь. ” гэхэдэнь, хэн нэгэн хажууһаань зорюута һөөргэдэн хэлэхэ: “Юундэ заабол тэндэ бэшээтэй юм?
Дасангуудта мэргэн зурхайшад хэлэжэл һуудаг гүбэ.
“Теэд зурхайшадайш толгой руу хэн оруулна гэжэ һананаш?
Тэндэһээл гүбэ. ” гээд, хургаараа өөдэнь зааха.
- Гуржаб, элдэбын юумэн тухай бодожо байнхаар, наһанайнгаа нүхэр оло.
Хэды хэлэнэбиб даа.
Дүшэ хүрэхэшни ойротоо, – гэжэ эжынь үгэлдэг болоһоор үнинэй.
Иимэ үгэһөө Гуржаб анха түрүүшынхеэ бодолгото болобо.
Өөрын сэлеэн соо тэрэниие тоохо эхэнэрнүүд, басагад үгы.
Ондоо тээгүүр ябажа үзөөгүй.
Эжынь нэгэ үзэлшэндэ ошоходонь, “Һамганай нюур үгы байна.
Гэбэшье бишыхан таталга харагдана.
Элинсэг эсэгын талаар нэгэ хүн нэрэтэ буян хэһэн.
Тэрээниие залган һагад юу хээ үйлэдөө һаа, һамгашье абажа, хүбүүтэйшье боложо магад”, - гэбэ ха.
Үнэхөөрөөшье, Гуржабай таабай Дэшэн буянгай түүхэтэй байһан.
Хамалганай үедэ нютагайнгаа Амарай ламын амиие абарһан юм.
Хамтын ажахы эмхидхэлсэгшэдэй нэгэниинь ябаа.
Хэд сагдаанар ламхайе баряанда абаашахаяа ерэхэнь бэ гэжэ дуулаад, һүниндөө ламхайда ошожо, нэгэ сагдаагайнь гэр бүлын хатуу байдал тухай хөөрэжэ үгэбэ.
Хэрбэеэ саа үбшэндэ дайралдаһан һамгандань туһалаа һаатнай, юумэн ондоо тээшээ эрьежэ магадгүй гэбэ.
Үглөөдэрынь аймагһаа ерэгшэдтэй өөрөө ошолсожо, сай уулганай үедэ: “Ламхаймнай үндэр наһатай, хүлынь үбдэгөөрөө сэхэлдихээ болиһон, туулганда ошоо һаа, түрүүшын үдэртөө бүдэржэ һалахал.
Тиихын орондо хэн нэгэндэ туһалаад, нютагтаа яһаа хаяа һаань.
Саа үбшэ, унадаг үбшэ, орондо шээхэ барихые аргалдаг юумэл. ” - гээд, Дэшэн сагдаанарай шарай адаглаба.
Мижыт-Доржи нэрэтэй сагдаань сугтаа ябаһан нүхэр тээшээ асууһан шэгтэйгээр хараба.
Тэрэнь саг дары ойлгоод, һэр-мэр гэжэ үгэлбэ: “Мижыт-Доржын һамган оронһоо бодоногүй, жэл болоо, һалхи дайруулаад.
Туһалха аргатай гээшэ гүт? ”Ламбагай шоогоо гаргажа хаяад хэлэбэ:- Хэнтнай ой модоор тэнээ юм, боро хараанаар гэртээ бусаһан байнат.
Олоһон олзотнай дахуултай байгаад, һамгыетнай хорложорхёо.
Үшөө урадхал уһанда хубсаһа хунараа зайладаг байна.
Ород эхэнэр гү даа? – гэбэ ламбагай.
- Тиимэ.
Таабайнь ажал хэхээ иишэ сүлэгдэһэн.
Буряадай заншал гүйсэд сахинагүйл даа, өөрынхеэрээ юм.
- Хангайда сан табижа, Лусадые тахяад байхада, саанахи юумэн эли болохо, - гэбэ амбай.
Эдэ бүгэдые бүтээхын тула уһанай эрьедэ, ойн соорхойдохи байрада зорибод.
Бүтээлэй удаа ламбагай хэдэн ондоо ургамал таримдаад: «Уулгажа байгаарай, үлөөшыень дэри дэбдихэр соонь хээрэй, - гэжэ заабарилба.
- Өөрөө ошожо, гурба удаа таримдаа һаам, эдэгэхэнь түргэн байха».
Иигэжэ ород эхэнэр хүл дээрээ бодобо.
Ламхайшье холын заямхада хоргодоондо эльгээгдэбэ.
Гуржаб энэ ушар тухай оло дахин дуулаһан байха юм.
Теэд Дэшэн таабайнгаа буянгые залган һагад юу хэхэ болоноб?
Намарай игаабари дулаан үдэр томохон сомоогой хаяа түшэжэ, һобингоо оруулан бодобо даа.
Тээ саанахана үхибүүд дай хэжэ наадана.
Гүйжэ ябатараа унаад, мүлхинэд, бэе бэеэ хүсэхые оролдоно.
Кино соо хараһанаа дабтана хаш.
Хэбтээд, мүлхинэ.
Үү-е ойлгооб, һунажа мүргэхэ.
Ашатайл байха ха даа, нэгэ үйлөөр хоёр мүргэл бүтэхэ.
Орон хангайдаа зальбарал болохо, таабайнгаа, Амар ламбагайнгаа дурасхаалда.
Эндэһээн Сээжэ-Бургалтайнгаа дасан хүрэтэр арба гаран модо болохо хаяа.
Зургаа-долоон хоног соо гарасалдахаар хаш.
Хээрэ хонохо болоно, уһа табидаггүй нимгэн бүд майхантай һаа.
Байза, эжытэйгээ хөөрэлдэһүүлши.
Должон хээтэй хүбүүнэйнгээ һанаашые бүри мүһэн дэмжэбэ.
Миин байгаа һаа, байжал байхаш.
Харин хүдэлхэдөөл, урагшаа хүгжэл болоно бэшэ гү?
Хэлсэхэ хүниинь юуншье гэжэ хэлсэжэ байг лэ – янгынь нэгэ.
Буянгай үйлэһөө эшэхэ гэжэ хайшаа юм?
- Хонолгон тээшэ тэргэ морёор шамаяа асаржа байгаа һаа, ямар юм? – гэнэ эжынь.
- Бисалгалай дамжаа үгы болохо бэшэ гү?
Юрын үйлэ шэнги.
Харин Балсан дүүмни үдэшэ тээшэ хонолгондо ерэдэг һаань, ямар бэ?
Боори хадын хаяада түүдэбшэ носоогоод, Долоон Үбгэдтөө, Алтан Гадаһандаа мүргөөд, майхан соогоо нойрсоод.
Үдэшэлэн эжытэйгээ, Балсантай һайса хөөрэлдөөд, Буддын шажанай календарь соо тэмдэглээтэй Бальжиниматай, Дашаниматай үдэр шэлэбэд.
- Ёһо гуримаараа болбол, гансал өөрынгөө мүр хараад ябаһан хүн болохогүйш.
Орон дэлхэйнгээ, үндэр тэнгэриингээ сэлмэг арюун байхын түлөө, эхэ зургаан зүйл хамаг амитанай түлөө, нютаг нугын зон хоорондоо эбтэй, элүүр энхэ, амгалан тайбан байг гэжэ сэдьхэхэш.
Урда үеые хойто үетэйгөө яагаад холбохобиб – намайе тоохо наһанай найдамтай нүхэр ушарһай гэжэ шэбшэдэг байхаш.
Уг удамдаа мүргэнэб гэжэ зальбаржа ябаарай.
Үнэн дээрээ намда заалгаха бэшэш, толгой соо- гоо сэсэгы бодолтойш, - гэжэ эжынь заабарилба.
Одоошье үлзытэй үдэрынь мандаба даа.
Армиин албанһаа асарһан хубсаһаяа, тааруухан тооробшо малгай, хүнгэн кроссовко үмдэжэ, арадаа бишыхан рюкзак үргэлөөд лэ зүглэшөө һэн.
Түрүүшээр нилээн эсэбэритэй, һунажа мүргөөд бодоһоной удаа шууд алхалаад ябашаха дураниинь аргагүй хүрэдэг байба.
“Бэлэдхэл хээгүймни, бэеэ һорёогүйм - өөрым зэмэ.
Заа-зуушье һаань, туршаха байһан байгаа ха юмбиб.
Теэд залхуу зайдан, үбшэ хабшан бэшэб, ябахал ёһотойб”, - гээд, шүдөө зуужа, һууринда дүтэ гүбээ аладлаад, хүн зоной харааһаа саашалхадаа, досоонь тэниихэдэл гэбэ.
Ябан дадажа, үдэшэ багта бүри ульгам, һурантуу шэнги болобо.
Балсан дүүнь үдэшэлэн мори тэргэдээ майхан ашанхай, үдэшын хоол хүнэһэтэй ерэбэ.
Бисалгал хэхэдээ, мяха эдидэггүй гэжэ дуулаһан Гуржаб энэ ёһые сахиха гэжэ шиидэбэ.
Санаартан бэшэшье һаа, заншаһан гуримда дүтэрхы байхые һайшааба.
Пеэшэнһээ һая гаргагдаһан хилээмэн дээрэ сүсэгы няажа, замбаатай, тоһотой халуун сай хүлэршэтэрөө ууба.
“Эжы сагаан далиин набша эльгээгээ юм, үглөөгүүр сайтай уухыеш.
Санзайгаар утаад, аршаанаар угаалгаад, мэдэхэ мааняа уншаад унтаарай гээ һэн.
Бодоходоо, хүл гаршни хүшэшөөд байха даа, яагшаабши? ” - гэжэ Балсан энеэсэгээнэ.
Одото тэнгэриин олон түмэн мүшэд ониб-аниб гэлдэнэ.
Гэртээ үйлсөөр ябаад харахаһаа тад ондоо, бүри дүтын, томонууд, орой дээрэш амилжа байһандал үзэгдэнэ.
“Һууринһаа холошье бэшэ аад, хүдөөлиг шэнжэ байнал.
Тайгын заямха соо бүришье һонирхолтой ёһотой.
Ангуушадые дахажа нэгэтэ ошодог һаа. ”Үглөөдэрынь, нээрээшье, хүл гар хүшэшэнхэй, толгой соонь шууян дүнгинэһэндли.
“Зарядка хэһүү даа, дүүдээ ахирханаа мэдүүлэнгүй, үдэрөө эхилхэл болоо гүб” гэжэ гар, хүлөө хойшо урагшань хүдэлгэжэ, сэбэр сэлгеэн агаар сээжэ дүүрэн һоросогооно.
“Түбэдтэ эрэшүүлһээ байха эхэнэрнүүд ябаган тэргэ түлхеэд, хэдэн һара, жэлээр һунажа мүргэн, Һаса хүрэжэ ябаһыень телевизорээр харуулдаг бэшэ аал?
Ямар ехэ һүзэг гээшэб!
Дайн соогуур тагнуулшад-лазутчигууд шабар шабха соогуур мүлхижэ, “хэлэ” олодог байгаа.
Эдэнэй хажууда минии ябадал холо хүнгэн ааб даа гэжэ бодоһоор, ээлжээтэ үдэрөө эхилбэ.
Зосоонь ямаршьеб даа зогсошогүй зориг түрэһэндэл, шэнэ ами ороһондол.
“Һайн юумээ шэбшэжэ ябаха, эб эе, эб найрамдал, элүүр энхэ тухай, агаар уһанай, орон тэнгэриин арюун сэбэрэй түлөө” гээд шиидэнэ.
Дүрбэдэхи үдэртөө һэн бэзэ, нэгэ түхэреэн хотогорые аладлан ябахадань, буруунуудаа бэдэржэ ябаһан эмээлтэй моритой эхэнэр дайралдаба.
Юрэ бусын үзэгдэлһөө гайхабашьегүй.
“Би дээрэһээб, Сээжын фермэһээб, Дарима нэрэтэйб.
Дасан соо хэдышье һунажа мүргэдэгби.
Хүгшэн эжыгээ дууряажа.
Минии наһанай зон ехэшье хэрэгсээдэггүй, хүн хүнөөрөө болоо ааб даа”, - гэбэ.
Энэ үеэр Балсан дүтэлжэ, хоюулан эхэнэрые урижа, гурбуулаа сайлаба.
“Хүдөөгэй түүдэгэй үнэһэн соо хартаабха булахада амтатай даа.
Би үглөөдэр хартаабха абаад ерүүжэб.
Ёһоорхон һайн сорт, бэлэн үльтиршэхэгүй, хэлээ таһа хазама амтатай байха”, – гэбэ Дарима.
Һаруулхан, һиихэ мэтэ сэлсэгэнэн сэрбэлзэһэн шүүдэрэй халта дэгдэхэтэй сасуу нөөхил ажалаа Гуржаб эхилнэ.
“Армида саб-яб ябаа бэлэйб.
Нилээн шүрбэһэлиг болоод ерээ һэм.
Тэрэ гэһэнһээ хойшо колхозой, үмсынгөө ажал хээд лэ, бэеэ һорихо гэжэ нэгэшье оролдоогүйб.
Угайдхадаа, амисхаалай упражнени хэдэг байхаа яагаабиб?
Гол горхон холо бэшэ, ошоод умбаагыш, тамарыш.
Городой зон уһа гол бэдэржэ, ямар холо ошодог гээшэб, - гэжэ бэеэ голоһон бодолнууд түрэнэ.
– Энэ дэлхэйдэ эдэ хаданууд хэтэдээ байгаа.
Минии түрэхэдэшье байгаа, ябахадамнишье, тэрэл хэбээрээ байха.
Энээхэн богони агшам соо бирагүйхэнөө бү харуулһуу.
Шадалтай, шүтэлтэй эрэ гэжэ нютаг нугымни эзэд хадуужа абаг. ”Балсан энэ үдэр эртэхэн ерээд, ябаган һандай дээрэ хайша хайшаа харасагаан һууна.
“Энээни досоохиие байз, хүдэлгэжэл үзэхэб даа.
Саашаа һураха һанаатай юм гү.
Һамга абангүй, харгыень хаагаад байнаш гэнэ эжымни.
Яагаад би хааба гээшэбиб, абахаяа һанаа һаа, абаг лэ.
Түгдэмэй басагантай һэшхэлтэй хаш.
Намайгаа “чудак” гэхэл һанаатай.
Иимэ ахатайл байһаншни хүрөө, архи тамхи намнаа һаам, юун болохо һэм.
“Чудак хадаа чудак, бог с ним” гээд лэ ябыш.
Хүнтэй харилсаатай байжа һура, сэдьхэлээ дэлгээжэ һура, сэхэ бүхэеэ хэлэжэ һура” – иигэжэ зааха дурам хүрэнэ дүү хүбүүндээ.
Үсэгэлдэрэй найдуулһан Дарима эртэшэг ерэбэ.
Галай носожо дүүрэһэнэй удаа, халуун үнэһэн соо нэгэ жэгдэ томошогууд, шаб шарахан хартаабха булаба.
Һая бүлэһэн хүрэнгын тоһо, гүлзээргэнын варени, һархяаг гаргажа табиба.
Балсанда тэсэбэри байхагүй, хүсэд болоодүй хартаабхануудые үнэһэн сооһоо татажа гаргаад, гараа халаан, үлеэн байжа шииганана.
“Энэ эхэнэртэй хоюулыень орхёод ябашоо һаам, яаха юм.
Болохогүй гэхэл даа, ахам, зүбшөөхэгүй.
Үглөөдэр оройхон зориһондоо хүрэхэнь ха.
Дасанда орохо юм гү, али тэрэнь хаалгатай байха юм гү?
Лубсан ламбагай юун гэхэ хаб даа”, – гэжэ бодоно.
Нилээн орой болоһон хойно Дарима ябахаяа зэһэхэдээ хэлэбэ: “Иимэ хартаабхын үрэһэ амяарынь хадагалжа абаа һэм.
Хэрэглээ һаатнай, хубаалдахаб”.
Үглөөдэрынь өөрын дураар үүсхэгдэһэн аяншалга ёһорхуугаар түгэсэбэ.
Балсан Лубсан ламбагайда ошожо, ушар ёһынь хэлэжэ, дасан нээлгүүлбэ.
“Дэшэн таабай тухайтнай дуулаһан лэ байнаб.
Амарай ламбагайе абарһан гэжэ.
Һайн лэ гээшэ, нэрэ алдарыень залгуулжа ябаһантнай.
Үглөөдэр үглөөгүүр сахюуса хурагдаха, үдын һүүлээр Мандалшивын хурал.
Ямар нэгэн хэрэг бүтэһэй гэһэн хүсэлтэй гүт, али бүхы дээрэнь гэр бүлэеэ даадхаба гүт? ” - гэжэ ламбагай тододхон асууба.
- Энэ ахам харгыем хаагаад байна, - гээд, шог маягтайгаар Балсан хэлэбэ.
- Һамга абаха аад, абанагүй.
- Зай, зай, энэ ябадалаартнай үүдэн тайлдаа гээд сэдьхэхэ болоо гүбди.
Дэшэн таабайнтнай буян хайшаа орохо һэм.
Удаадахи жэлынь хабараар тэргэ дээрэ үрэһэнэй мэшээг хартаабха тээһэн Дарима орожо ерээ бэлэй.
Үни холын дадал, танил шэнги, мэшэеэһэн шарайдаа жааханшье һэжэг, айлта эшэлтэгүй, ороһоор зулгыгаар мэндэшэлбэ:- Зай, нёдондо аяншадтаа найдуулһанаа дүүргэжэ, шэлэмэл хартаабхынгаа үрэһэ асарбаб.
Ургуулжа, олон болгожо абаарайт, - гээд, эзэлүүдгүй Гуржаб тээшэ харасаяа залаха юм.
Должон эжы абаһаар ойлгожорхибо.
Хүбүүдынь хөөрөө һэмнай даа, энэ эхэнэр тухай.
- Орыт.
Хубсаһаа тайлыт.
Сай ууял, - гээд, хүл хүнгэдэн, столоо тойрожо эхилбэ.
«Одоол эльгээбэ.
Саанаһаа эльгээбэ.
Һобинтой һонинтойшье, чудак гүүлэдэгшье һаа, азатай хүбүүмни.
Орон Тэнгэриим хүсэн ехэ», - гээд, эхын нимгэн сэдьхэл хайлашана хэбэртэй.
Автор: Галина БАЗАРЖАПОВАуран зохёолБуряад Улас Эгээл Саяан хадын хормойдо оршодог Түнхэнэй аймагай Аршаан тосхондо һургуулиин шэнэ байшан ашаглалгада тушаагдаба.
Нээлгын баяр ёһолол үнгэрһэн амаралтын үдэр эмхидхэгдээ.
Павел Манчутович Билдаевай нэрэмжэтэ дунда һургуулиин шэнэ байшанда нэгэ доро 450 үхибүүн һураха аргатай болобо.
- Сэхыень хэлэхэдэ, сэдьхэл хөөрөөд байна.
Аршаанай үхибүүд, шабинар, түрэлхид, багшанар иимэ ехэ буянтай байгаа гүбди гээд һанагдана.
Мүнөө үеын эрилтэдэ таарама аргагүй һаруул, гоё, һуралсалда хэрэгтэй бүхы хэрэгсэлнүүдээр баян һургуулитай болообди.
Һургуулиимнай үхибүүдтэ, багшанарта, хүдэлмэрилэгшэдтэ шэнэ амисхал оруулба гэбэл, алдуу болохогүй, - гэжэ һуралсалай гуламтын захирал Дашима Гылыковна Дамдинова баяраа мэдүүлнэ.
Гурбахан жэл соо Буряад Уласай Толгойлогшо Алексей Цыденов 2018 ондо албанай хэрэгээр Түнхэн ерээд ябахадаа, Аршаанай һургуулида орохо түсэбгүй байбашье, һуралсалай гуламта хүрэжэ, орёо байдалтайнь танилсаа бэлэй.
- Аяар холын 1973 ондо бодхоогдоһон байшан үнинэй хуушарһан юм.
Өөрын нюдөөр иимэ байдалыень хараа һэм.
Эндэ оройдоол 220 үхибүүн һураха аргатай байгаа бшуу.
Теэд һургуулиин 500 гаран шабинарай гурбан халаанда харанхы һүни болотор һуража байдагынь һанааем зобоогоо.
Тиимэһээ шэнэ байшан бариха тухай шиидхэбэри абтаа бэлэй.
Ород гүрэнэй Юрэнхылэгшэ Владимир Владимирович Путинай үүсхэһэн “Һуралсал” гэжэ үндэһэн түсэлдэ орожо шадаабди.
Тиимэһээ дары түргөөр түсэблэлгэ хэгдэжэ, бага болзорой хугасаада байшан баригдаба гээшэ, - гэжэ һанамжалан, Алексей Цыденов хөөрэнэ.
Хоёр дабхар шэнэ байшанай дэргэдэ һуралсалай 24 класс, эдеэ хоол бариха томо таһалга, спортын болон актова зал ороно.
Онсо һуури номой сан эзэлнэ.
Һургуулиин хажууда стадион баригдаа.
Байшаниие хүйтэндэ дулаасуулхын түлөө газаар түлигдэдэг котельни тусхай түсэбөөр бодхоогдоо.
- Түнхэнэй аймагнай холын нютаг болоно.
Эндэ түмэр нүүрһэ гү, али газ асархада хүндэшэг гээшэ.
Гаргашануудые тоолоод үзэхэдэ, газ үнэгүй байшоо.
Гэхэтэй хамта, эндэмнай байгаали хамгаалгын дэбисхэр ха юм.
Нүүрһэндэ адли газ ехээр муухай утаа хаяхагүй, байгаали бузарлуулхагүй, - гэжэ Буряадай Толгойлогшо ойлгуулна.
Баярай үгэнүүд зэдэлээ Буряад Уласай Толгойлогшо Алексей Цыденов, Буряадай Засагай газарай Түрүүлэгшын орлогшонор Иван Альхеев, Вячеслав Цыбикжапов, Арадай Хуралай Хорооной хүтэлбэрилэгшэ Александр Бардунаев, һунгамалнууд Инна Ивахинова, Николай Дашеев болон бусад нээлгын хэмжээ ябуулгада хабаадаба.
Түнхэнэй аймагай бүхы һуралсалай гуламтануудай захиралнууд, багшанаршье, юрын ажаһуугшад аршаанайхидай баярые хубаалдахаяа ерээ.
“Ургажа ябаа залуу халаанайнгаа түлөө оролдожо байнабди”, - гэжэ нээлгын баяр ёһололой үедэ Буряадай Толгойлогшо онсолон тэмдэглээ.
- Багаһаа хойшо манай үхибүүд һайн сэсэрлигүүдтэ, һургуулида, дээдэ һуралсалай гуламтада хүмүүжүүлэгдэжэ, һуража ябаг даа гэжэ ходо һанадагбди.
Аршаан һууринай үхибүүд баһал баярлажа, шэнэ һургуулидаа бүри баян эрдэм мэдэсэ абажа, ажабайдалай хүнгэн бэшэ харгые шадамар бэрхээр дабаха аргатай хүнүүд боложо ургаг даа гэжэ хэлэхэ байнабди, - гэжэ Алексей Цыденов амаршалгын үгэ соогоо хэлэбэ.
Түнхэнэй аймагай засаг дарга Чингис Маншеевэй хэлэһээр, энэ үйлэ хэрэг бүхы аймагаймнай ажаһуугшадай баяртай үдэр болоно.
Һайхан үгэнүүдые хэлэһэнэйнгээ удаа, һургуулиин захирал Дашима Дамдиновада спортын хэрэгсэлнүүдые абахыень үнэмшэлгэ барюулаа.
Буряад Уласай Арадай Хуралай һунгамалнууд Александр Бардунаев, Инна Ивахинова болон Николай Дашеев гэгшэд шатарай һургуули нээхэ тухай үнэмшэлгэ барюулаа.
Түнхэнэй аймагай һунгамалнуудай зүблэлэй түрүүлэгшэ Надежда Далаева бусадтай адли барилгашадта ехэ баярые хүргэжэ байһанаа мэдүүлээ.
- “Регион Строй” гэһэн барилгын эмхи саг соогоо барилга хэжэ дүүргээ.
Эмхиин захиралай орлогшо Сергей Золотарев болон таһагые даагша Цыдып Очиров гэгшэд Аршаанда хэдэн һараар байжа, ажал хүдэлмэри ударидаа.
Мүн Аршаан һууринай ажаһуугшад шэнэ һургуулиин түлөө һанаата боложо, барилгын хойноһоо анхаралтайгаар хараа.
Дутуу дундануудыень тэрэ доронь заһуулжа байгаа, - гэжэ Надежда Далаева хэлээ.
П. М. Билдаевай нэрэмжэтэ Аршаанай дунда һургуулиин бүлэг багшанар Хүндэлэлэй грамота болон Баярай бэшэгүүдтэ хүртөө.
Эдэ хэд бэ гэбэл, англи хэлэнэй багша Галина Шириповна Марактаева, тоо бодолгын багша Эржена Доржиевна Шожоева, эхин классуудай багша Альфира Накиповна Демидова, ород хэлэ ба литературын багша Соёлма Александровна Нелтанова, биологиин багша Жанна Степановна Павлова, физикын багша Александр Сергеевич Распутин гэгшэд болоно.
“Регион Строй” бүлгэмэй захиралай орлогшо Сергей Золотарёв захиралда һургуулиин түлхюур барюулаа.
Нэгэдэхи классай һурагшад Аделина Антонюк, Полина Демина, эрхимээр һургуулияа дүүргэжэ ябаһан Баир Черепанов, һургуулиин юрэнхылэгшэ Иван Попов, захирал Дашима Дамдинова гэгшэд улаан лентэ хайшалжа, шэнэ байшан нээгээ.
Эрдэм мэдэсэ мүлихэ арга үргэн болоо Соёлма Александровна Нелтанова бүхы сэдьхэлээрээ баярлажа байһанаа мэдүүлнэ.
Нээлгын баяр ёһололые мартагдашагүй үдэр гэжэ тэмдэглэнэ.
- Мүнөөнэймнай һаруул класс соо шэнэ оньһон техникэ табигданхай.
Интерактивна самбар, проектор, компьютертай болообди.
Хэшээл үнгэргэхэдөө, хаанаһаа үхибүүдтэ харуулха хэрэгсэлнүүдые олохо гээшэб гэжэ һанаата болохоёо болёобди.
Хуушан һургуулиһаа асарһан номууднай шэнэ таһагууд дээрэ багтаа, - гэжэ Соёлма Александровна хөөрэнэ.
Захирал Дашима Дамдиновагай мэдээсэһээр, һургуулиин таһалгануудые олон тоото оньһон техникэ, хэрэгсэлнүүд шэмэглэнэ.
3D принтер, “Умный дом” гэһэн шэглэлээр һургаха хэрэгсэлнүүд худалдан абтагдаа.
- Манай Аршаанай һургуулиин үхибүүд олон шэглэлээр шэнжэлгэнүүдые ябуулжа һурадаг үнинэй заншалтай.
Одоол хэрэгтэй зүйлнүүдтэй болообди.
Хада уулаар ябажа, байгаалиин баялигуудые, геологиин талаар һурагшадаймнай шэнжэлгэ хэхэдэнь, мобильна компьютерна хэрэгсэлнүүд туһатай байха.
Гэхэтэй хамта, һалхин хаанаһаа, хэды хүсэтэйгөөр үлеэнэб гү, али энэ кабинет соомнай хэды шэнээн шиигтэй байнаб гэжэ шэнжэлхэ цифровай оньһон техникэ шабинарнай хараашьегүй байжа болохо.
Физикэ, хими, биологи болон бусад хэшээлнүүдтэ хэрэглэгдэхэ лабораторинууд булта шэнэлэгдээ, - гэжэ Дашима Гылыковна хөөрөөгөө үргэлжэлүүлнэ.
Ерээдүйнгээ мэргэжэл шэлэжэ байһан хүбүүд, басагадта шэнэ оньһон техникэ, лабораториин хэрэгсэлнүүд туһалхал.
11-дэхи классай һурагша Дари Саганова эмшэн болохо хүсэлтэй.
- Манай биологи болон химиин таһалгануудта лабораториин хэрэгсэлнүүд шэнэлэгдээ гээд ехэ баяртайб.
Юуб гэхэдэ, гүрэнэй шалгалта тушаахадамни хэрэгтэй болохо.
Мүн номой сан намда ехээр һайшаагдаа.
Хуушанһаа 2-3 дахин томо байна, - гэжэ Дари һанамжаараа хубаалдана.
Гартаа дүйтэй үхибүүдые Аршаанда бэлдэжэ эхилхэнь гэхэдэ, алдуу болохогүй.
Технологиин хэшээлнүүд бүри эршэтэйгээр үнгэрхэ бэзэ.
- Үхибүүдтэ харуулха, хүдэлгэжэ һургаха хэрэгсэлнүүд маанадта хомор байгаа.
Заримдаа пассатиж гү, али стамеска хаанаһаа олохоб даа гэжэ гайхалдажа байдаг байгаабди.
Энэ тэрэ юумэ абаха гэхэдээ, үнөөхил мүнгөө тоолохош.
Харин мүнөө гар урлалда һургаха хэрэгтэй зүйлнүүд, зэмсэгүүд олоор абтаа, үхибүүн бүхэндэ хүртэхэ.
Модоор, түмэрөөр дархалха станогууд шэнэлэгдээ.
Хүн бүхэнэй шэрээдэ зайн гал оруулагданхай, - гэжэ захирал хөөрэнэ.
Ёһотойл гэрэй эзэн болохоор эхэнэрнүүд мүн эндэһээ гараха.
48 жэлдэ һургуулида хүдэлжэ ябаһан технологиин багша Валентина Ивановна Беловагай хэлэһээр, тэрэ басагадтаяа хамта өөрөө мэдээгүй юумэндээ һурахаар бэлэн болоод байнхай.
- Иимэ баян технологиин кабинет хаража үзөөгүйб даа.
Хуушан байшан соомнай уһаншье үгы байгаа.
Эдеэ хоол бэлдэхэ кухни мүнөө үеын оньһон хэрэгсэлнүүдһээ бүридэнэ.
Юушье эндээ шанажа, бэлдэжэ шадахабди.
Арбаад оёдолой машина, утюг гэхэ мэтэ, хүн бүхэнэй гэртэ хэрэглэгдэхэ бусад оньһон техникэ абтаа.
Оёдолой машинаар үхибүүдые оёжо, нэхэжэ һургаха аргатайбди.
Өөһэдын эмхи нээгээд, ажал ябуулхаар, - гэжэ Валентина Ивановна ехээр баярлана.
Аршаанай һургуулиһаа бэрхэ бэлигтэй тамиршад урган гарадаг.
Барилдаагаар, футболоор, тхэквондогоор, шэрээгэй теннисээр Аршаанай үхибүүд шалгарна.
Һур харбалгаар эндэхи шабинар бүхэроссиин, уласхоорондын хэмжээндэ гаража, һайн дүнгүүдые харуулна, түрэл һургуулиингаа нэрэ холо ойгуур суурхуулна.
Эдиршүүлэй дунда Олимпиин наадануудта хабаадаһан Виктория Харитоновае нэрлэмээр.
- Үхибүүднай тамиртаа ехэ дуратай.
Тиимэһээ спортын зал, стадион дээдэ хэмжээндэ хэһэндэнь баяртайбди.
Иимэ тамирай талмай ганса телевизорээр бэшэ ондоо тээ хараагүйбди.
Стадионойнгоо зөөлэн талмай дээгүүр ябахада, наадахада гоё байна даа, - гээд Дашима Дамдинова хэлэнэ.
- Үнэхөөрөөшье, ехэ гоё талмайтай болообди.
Хүнгэн атлетикээр бэлэдхэл хэхэдэмнай бэлэн болоо.
Юуб гэхэдэ, гүйхэ, харайха зүргэнүүд тартан зүйлөөр хушаатай.
Мүн хэмэл (искусственнэ) футбольно поли үхибүүдтэ һайшаагдана.
Спортымнай залшье олониие татахал байха.
Хуушан байшанда иимэ ехэ арга боломжо үгы байгаабди, - гэжэ физкультурын багша Сергей Бальжинович стадионоо харуулхадаа, баяртайгаар хөөрэнэ.
Сентябриин 1-дэ түрүүшын хонхо жэнгиржэ, 500 гаран һурагшад бүри оролдосотойгоор эрдэм мэдэсэ абажа эхилхэнь гэбэл, буруу бэшэ.
Багшанаршье урма зоригтойгоор ажалаа ябуулха.
Автор: Бадма ЯКШЕЕВФото: Бадма ЯКШЕЕВБуряад Уласшэнэ һургуули Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ; пеэшэн табихада, һайн үдэр.
Хурим түрэ наадахагүй, эмнэлгэ эхилхэгүй.
Харгыда гарахада, урда зүг руу муу, бусад зүг руу гэмгүй.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – жаргалда. зурхай Цэдэн Галсановай зохёохы намтар гайхалтай юм.
1931 ондо, 14-тэйдэнь “Хабарай саг” гэжэ түрүүшын шүлэгынь “Тэмсэлэй шэмэг” сэтгүүлдэ толилогдоо һэн.
17 наһан дээрэнь “Дуунууд” гэһэн гаршагтай түрүүшын номынь нара хараа бэлэй.
“Алдарта Байгал, арюухан далай”, “Трактористын дуун”, “Жаргалайнгаа ехэдэ”, “Алтан гургалдай”, “Залуу наһан” болон бусад дуунуудыень улад зомнай дуратай угтан абажа, мүнөө үедэ арадай дуун гэжэ һанагдадаг болонхой.
21-тэй байхадаа, буряад поэзиин түүхэдэ ороһон томо бүтээлээ – “Дүрбэн үдэр, гурбан һүни” поэмэеэ хэблүүлээ.
1938 ондо СССР-эй Уран зохёолшодой холбооной гэшүүн болоо.
1939 ондо «Хүндэлэлэй Тэмдэг» орденоор шагнагдаа.
23 наһатайдаа поэт шэлэгдэмэл зохёолнуудайнгаа нэгэ боти ном гаргаһан байна.
24-тэй залуу поэт, сэдхүүлшэ Цэдэн Галсанов Эсэгэ ороноо хамгаалгын Агууехэ дайнай эхилһээр хоёрдохи үдэртэ “Буряад үнэн” сониной редакторай орлогшоор, уданшьегүй редактораар томилогдоһон намтартай.
Дайнай үедэ баатар сэрэгшэд, ара талын ажалшад тухай үндэһэн сонимнай дугаар бүхэндөө хэблүүлжэ байгаа.
“Буряад үнэндэ” баатар сэрэгшэдтэй уулзалга болодог һэн.
Иимэ нэгэ уулзалгын һүүлээр буулгаһан гэрэл зураг дээрэ Советскэ Союзай Геройнууд Г. Гармаев, Ж. Тулаев Х. Намсараевтай, Ц. Сампиловтай, Ц. Галсановтай суг зогсодог.
Поэт, сэдхүүлшэ Ц. Галсанов дархан солото Улаан Армида, баатар хото Москвада, илагдашагүй хэрэм хото Ленинградта ехэ олон шүлэгүүдые зорюулаа.
1942 ондо «Чудска нуур дээрэхи сууряан», 1945 ондо «Павел Балтахинов» гэжэ поэмэнүүдтээ совет арадай дайшалхы дархан соло дуудаа.
1942 ондо бэшэһэн «Илалтын дуун» гэжэ шүлэгынь һүүлдэ дуун боложо, һүрөөтэйгөөр зэдэлээ.
Дуунай үгэнүүд булад шэнги хатуу, эритэ мэсын үзүүр дээрэһээ ялалзана, сэхэ татаһан номоной хүбшэргэй шэнгеэр жэрылдэнэ, сэрэгэй жагсаал мэтэ жэгдэ һубарина:Алтан зүрхэтэ Кремлиин курантнууд Арбан хоёр сохибо: Шэрүүн хүсэтэ шэнэ илалтанууд Шэнэ жэлээр ерэбэ.
Түүхын ошото мэсэ далайжа, Түрэл Москва бодоно.
Шунахай бузгай дайсан хялайжа, Шуһаар саһа будана.
Сэсэн совет үеын баатарнууд Сэхэ мэргээр шэртэнэ, - Шэмэ ехэтэ улаан илалтанууд Шэнэ долгёор ерэнэ.
Шэнэ илалтаар Кремлиин курантнууд Солгёон дуугаа дуулана.
Хоро үһөөтэ хурса илалтанууд Хойно хойноһоон нэрьенэ.
Дайнда ами наһаяа гамнангүй дайлалдажа байһан эрэлхэг сэрэгшэдтэ зорюулһан шүлэгүүд, домог поэмэнүүдынь газаа талын шэмэг гоёолто багатай аад, доторой сохисотой, олон дабталгатай, голһоо һабагшалһан эршэ хүсэтэй гээд һанагдана.
Жэшээнь, 1943 ондо суута мэргэн буудагша Цырендаша Доржиевта зорюулжа бэшэһэн “Түгнэһөө гараһан снайпер” гэжэ шүлэгһөө хэһэг уншая:.
Уужам, уужам Түгнынгөө Угтаал хүндынь хүлеэбэш.
Уудам Байгал эсэгынгээ Магтаал юрөөл хүртэбэш.
Үбдэг дээрээ һэхэржэ, Үгэһэн шинии тангариг Буряад орон нютагайм Бодолой шэмэг болонхой!
Дайнай шэрүүн үедэнь, Доржиев, ши танюулнаш: Үһөөн хиһаан сэдьхэлдээ Үнэн сэхээр захюулнаш.
Мэргэн түргэн һомондош Фрицэй толгойд мухарина.
Уран шуран нюдэндэш Илалтын туг далбана.
Дайнай халуун бурма соогуур гараһан, Кенигсберг, Берлин дайлан абалсаһан, дайшалхы олон шагналнуудтай эрэлхэг сэрэгшэ, хайрата нүхэр Жамсо Тумуновта зорюулһан “Ханда - Катюша” гэһэн шүлэгынь шогтой дорюун удхатай юм.
“Гвардиин миномётчигой хөөрөөн” гэжэ тодорхойлолтотой энэ шүлэг 1945 ондо, Илалтын жабхаланта жэл бэшэгдэһэн.
Шүлэгэй герой - миномётчик дайнай һүүлээр түрэл нютагтаа бусаад, ханилһан ганса Хандаяа һүрөөтэй зэбсэг “Катюшын” нэрээр өөгшөөн нэрлэжэ, бата амгалан байдал зохёожо байһаар зураглагданхай.
1980 ондо Гүрэнэй шангай лауреат, Буряадай арадай поэт Ц. Галсанов “Гурбалжан шэгшэгтэй бэшэгүүд” гэһэн үгүүлэл хэблүүлээ һэн.
Түрэл Элхи нютагайнгаа хүндэтэ зоной нэгэн, үндэр наһатай Дарма-абгында дайнда унаһан ганса хүбүүнэйнь бэшэгүүдые уншаха хүсэлтэй ерэһэн тухай хөөрөөгөөр үгүүлэл эхилнэ.
Энэ үбгэнэй нэрэ обог, хүбүүнэйньшье хүсэд нэрэ үгүүлэл соо дурдагданагүй, тиимэһээ тэдэнэр авторай зохёоһон, суглуулагдамал түхэл дүрэтэй геройнууд гэжэ тухайлмаар.
Дарма үбгэн гэрэйнгээ хойморто гунгарбаа соо хадагалжа байһан аюуша хадагаар “жаншалаатай” адха зузаан боодолго гаргажа, авторта барюулхадаа, иигэжэ хэлэнэ:- Дайнда мордохынгоо урда үдэр Үдэ гол дээгүүр шэнэ хүүргэ барижа дүүргэбэб гэжэ ерээ һэл даа.
Хори, Загарайгаар олон дардам харгынуудые, олон дарагар хүүргэнүүдые түхеэрһэн юм.
Гарагай хоёрой үдэр үүр сайжа байхада, Загарайһаа нүхэрынь машинаар ерээд, газаа тогтобо.
- Зай, баабай, битнай мордохомни.
Фронтдо.
Баруулжаа, - гэжэ хэлэһыень лэ мүнөө һанагшаб, ондоо юушье һананагүйб, ухаа мэдээгээ алдажархёо һэн гээби даа, зайлуул.
Түрүүшын бэшэг намар оройшог Пермьһээ ерэһэн байгаа.
“Хэрэгтэйгээ буулгаад аба, би хэндэшье энээнээ үгэхэгүйб” гэжэ үбгэн авторта һануулна.
Хоёрдохи бэшэгтээ сэрэгэй һургуули гаража байһан тухай хүбүүн мэдээсэнэ.
Гурбадахи бэшэг Москвагай Белорусска вокзал дээрэһээ ябуулаа.
Тэрээн соо Москвагай зон байлдаанда ошохо сэрэгшэдые яажа үдэшэһэн тухай, Улаан Армиин ансамблиин “Арюун нангин дайн” гэжэ шэнэ дуу түрүүшынхиеэ гүйсэдхэһэн тухай Дарма-абгын хүбүүн бэшэнэ: “Ямар тиимэ хүсэтэй шэдитэй дуун байдаг юм гээшэб!
Гайхалтай!
Ородһоо удхыень оршуулан гаргаад үзэхэдэ, уран гоёшье, ордоһотой дорюуншье.
“Бодыш, агуу уужам оромнай,Бодыш үхэлэй байлдаанда,Бута сохииш фашис хүсые,Бузар муухай нохосые!
Аймшагтай һүр жабхаламнай,Адар долгиндли, бусалаг лэ!
Арюун нангин даймнайАрадай хүсөөр бадараг лэ! ”Сибириин дивизиин бүридэлдэ Москва хамгаалгын асари ехэ тулалдаанда ороһон Дарма-абгын хүбүүн түрүүшын байлдаан тухайгаа бэшэнэ: “.
Дайсанай танкнууд хажуу хабһаяа бидэн тээшэ харуулаад, пушканууд тээшэмнай шуумайшаба.
Энэ һамбаанда бидэнэр ПТР буугаараа шабадажал мэдэбэбди.
Зүүн хажууһаань манай пулемедууд таршаганалдаад, добтолгодо ороһон немецүүдые хяргана. …Немец танкнууд баглаа утаа бааюулан халхабша хээд, сухарижа эхилбэ ха юм.
Дүлии болошоһон шэхээрмни үбшэнтэйгөөр харбажа, амаа ангайгаагүй һаа, юушье дуулахаяа болишоноб.
Үндын гэһээмни, хажуудамни хүнэй нэгэ хүл, нэгэ гар хэбтэбэ.
Манайхинайл юм бэзэ.
Нюдэм харанхалаад, досоом бөөгнэрэн түглыжэ, бүүлжэһэ худхуулна.
Энэ гурбан час ото үргэлжэлһэн шэрүүн тулалдаанда немецүүд юһэн танкаяа галдуулаа, гурбан зуугаад сэрэгүүдээ алдаа.
Иигэжэ бидэнэр дайнай “халуун шулуу долёогоо” һэмди”.
Нүгөө нэгэ бэшэгтээ тагнуулшанай һургуули һара соо гаража, сержант болгогдоод, тагнуулай отделени дааһан тухайгаа бэшэнэ.
Дайсанай ара талада гараад, амиды “хэлэ”, шадаал һаа, офицерые барижа асарха гэһэн шанга захиралта абаһан саб сагаан хубсаһатай манай сэрэгшэд саһан соогуур мүлхижэ, ойн захада хүрэбэ.
Гайхан харахадань, һүри үбһэн урдань түглынэ.
Һэжэг түрэмэ һүриин хойноһоо гэтэжэ хонобо.
Хойто үдэшэнь, һүриин хажуугаар нэгэ эреэгшэ үнеэн эрьелдээд һалабагүй.
Энэ мал бэшэ гэжэ тухайлһан тагнуулшад миномедой нэрьеэн доро автомадаар хойто хүл руунь буудахадань, мүнөөхи үнеэн хойто хүл дээрээ һуушаба.
Хоёр эбэртэнь аһаад, үнеэнэй тайлбариие олобол даа: хоёр фашистнарые “үхэрэй арһан” сооһоо татажа гаргаба.
Аргамжаар хүлижэ, арһан тулам шэнгеэр саһан дээгүүр шэрэжэ асархадань, нэгэниинь хүлөө хуха буудуулһан, нүгөөдэ бүтэниинь офицер зэргэтэй байба.
Дайнда шог зугаа баһал хэрэгтэй гэһэн бодол нэгэ бэшэг соо автор олоно.
Зураашые дуудажа, абаха танаггүй муухай, шараа нюсэгэн Гитлерэй дүрсые бүтээлгээд, тагнуулшад фанерэ дээрэ һайса бүрижэ бүхэлбэ.
Нейтралка дээрэ тэрэлжын саана абаашажа тодхоод, ара таладань һайтар нюугаатай нууга түхеэрһэн байгаа.
Тэндээ хороод, дайсадые хүлеэжэ һууба.
Салдаган Гитлерые буудахаяа нэгэшье дайсан зүрхэлбэгүй.
Харанхы болоходо, нэгэ офицерые солдадтайгаар эльгээбэ.
“Манай бата бадлюун хүбүүд тэдэ хоёрые шиидшье гүүлэнгүй барижа бажуужа абаад, мэшээг соо шэхэжэ, траншей худараа шэрэжэ абаашаа һэн.
- Теэд тэрэ муухай зураг хаража байгаад, юундэ буудаагүй бузарнуудбта? – гэхэдэмнай, бидэнэй нэрьемэ энеэлдээн доро тэрэ офицер: - Салдаганшье һаа, фюрернай ха юм! ” – гэжэ харюусаһан тухай буряад сэрэгшэ бэшэнэ.
Зохёолойнгоо түгэсхэлдэ автор бэлэн болгоһон үгүүлэлээ Дарма үбгэндэ харуулхаяа асарна.
Үбгэжөөл холын харгыда гарахаяа түхеэржэ байба: - Бишни Москва ошохомни, үглөөдэртөө ниидэхэм.
Хүбүүнэймни шарил хүдөөлүүлһэн тэрэ Москва шадархи тосхонойхин Илалтын үдэртэ намайе уряа!
Авторай бэшэһэн үгүүлэлые шагнаад, үбгэн үни соо дуугай һууба: “Гэнтэ, үндэр наһан хүрэтэрөө үлөөжэ, даража ерэһэн үсөөхэн дуһал нулимсаниинь улхархай сооһоонь нэбтэ һайлаад, зубхиһаань тараһан уршалаа соогуурнь һабиршаба.
Бишье нюдөө халтируулбаб.
Бэрхэ даа иимэ дурасхаал!
Загарайн аймагһаа Эсэгэ ороноо хамгаалгын Агууехэ дайнда 7612 хүн мордоһон байна.
Тэдэнэй 2700 хүниинь гэдэргээ бусаагүй.
Эдэ сэрэгшэдэй, мүн тэдэниие гэртээ хүлеэн үлэһэн хайрата эхэ эсэгэнэрэй арюун дурасхаалда Буряадай арадай поэт Цэдэн Галсанов өөрын мүнхэ хүшөө бодхоогоо.
Туяна САМБЯЛОВА, сэдхүүлшэ, хэлэ бэшэгэй эрдэмэй дид-докторБуряад УласЦэдэн Галсанов  фото: Анна ОГОРОДНИК Ноябриин 21, гарагай 2, буряад-монгол литээр 28.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн үдэр.
Наһа барагшые хүдөөлүүлхэгүй.
Энэ үдэр харгыда гарахада, баруун зүг руу муу, бусад зүг руу - гэмгүй.
Нохой жэлтэндэ һанаһанаа бүтээхэдэ урагшатай гараг; хонин жэлтэнэй буянай үдэр.
Үһэеэ абхуулхада – хэрүүлдэ.
Ноябриин 22, гарагай 3, буряад-монгол литээр 29.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, эхилһэн хэрэгүүдээ түгэсхэхэдэ, һуралсал эхилхэдэ, һайн үдэр.
Наһа барагшын хэрэг үйлэдэхэгүй.
Энэ үдэр харгыда гарахада, баруун зүг руу муу, бэшэ зүг руу - һайн.
Морин, могой жэлтэнэй урагшатай үдэр, хулгана, гахай жэлтэнэй буян үйлэ- дэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – һүнэһэн зайлаха.
Ноябриин 23, гарагай 4, буряад-монгол литээр 30.
Амгалан байдалай, илангаяа мориной хэшэг даллага абахада, үхэр, луу, нохой жэлтэй хүнүүдтэ хии мориёо хиид- хэхэдэ, шорой шулуугаар барилгын ажал хэхэдэ, пеэшэн табихада һайн үдэр.
Эхилһэн хэрэгүүд буруу һүрэжэ магад, энэ үдэр суглаа зарлахагүй, шэнэ гэр барихагүй, шорой шулуугаар барилга хэхэгүй.
Шухала уулзалгада муу.
Энэ үдэр харгыда гарахада, зүүн зүг руу муу, бэшэ зүг руу - һайн.
Хулгана, гахай жэлтэнэй һайн гараг, үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – хэрүүлдэ.
Ноябриин 24, гарагай 5, буряад-монгол литээр шэнын 1.
Дашинима - абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ амгалан жаргалантай, үлзытэй һайн үдэр.
Айлшадые урихагүй.
Харгыда гарахада, зүүн зүг руу муу, бусад зүг руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – наһан хорохо.
Ноябриин 25, гарагай 6, буряад-монгол литээр шэнын 2.
Баялигай, илангаяа таряанай хэшэг даллага абахада, бар, морин, нохой жэлтэй хүнүүдтэ хии мориёо хиидхэхэдэ, һанаһанаа бүтээхэдэ, шэнэ гэр барихада, газар худалдажа абахада, ажал хэрэгүүдээ согсолходо, пеэшэ табихада һайн үдэр.
Энэ үдэр олзын хэрэг эрхилхэгүй.
Харгыда гарахада, “морин үхэхэ, эмээл хухарха” ушарһаа муу, илангаяа зүүн зүг руу.
Хонин, тахяа, бишэн жэлтэнэй урагшатай һайн үдэр, морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – хэрүүлдэ, үб- шэндэ.
Ноябриин 26, гарагай 7, буряад-монгол литээр шэнын 3.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ; һанаһанаа бүтээхэдэ, газар худалдажа абахада, ажал хэрэгүүдээ согсолходо, шэнэ гэр барихада, шорой шулуугаар барилгын ажал хэхэдэ һайн үдэр.
Энэ үдэр хүүгэдэй түрэһэн үдэр тэм- дэглэхэгүй, гэрһээ холо эльгээхэгүй.
Харгыда гарахада, урда зүг руу муу, бэшэ зүг руу бараг.
Үхэр жэлтэнэй урагшатай гараг, бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха.
Үһэеэ абхуулхада – баялигта.
Ноябриин 27, гарагай 1, буряад-монгол литээр шэнын 4.
Эдеэнэй, баялигай, малай хэшэг даллага абахада һайн үдэр.
Энэ үдэр амидаралай хүсэн һулада- на, эхилһэн хэрэгүүд муу хойшолонтой байжа болохо, эмнэлгэ эхилхэгүй, сэрэг хүдэлгэхэгүй, хэрэлдэхэгүй.
Энэ үдэр харгыда гарахада, баруун зүг руу муу, бэшэ зүгүүд - һайн.
Луу жэлтэнэй урагшатай һайн үдэр.
Үһэеэ абхуулхада – шэг шарай һайжарха.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  Ямпил багша: «Хэрэгтэй эмүүд хүрэхысэ нөөсэлэгдэнхэй»Буряад орондо мэдээжэ болоһон түбэд эмшэн Ямпил багша коронавирустай тэмсэхэ хэрэгтэ туһаламжа үзүүлхээр бэлэн байһан тухайгаа мэдүүлжэ, уласай Толгойлогшо Алексей Цыденовтэ болон элүүрые хамгаалгын сайд Евгения Лудуповада бэшэг бэшэбэ.
Заншалта эмнэлгын заабаряар - Хэдэн зуун жэлэй түүхэтэй заншалта эмнэлгымнай ашагтай байһаниинь Хитад гүрэндэ баталагдаа.
Имагтал түбэдүүдэй байдаг можо оронуудта коронавирус халдаһан зоной түргөөр эдэгэхэ ушарнууд бүридхэгдөө ха юм.
Юрэнхыдөө, Хитадта европын эмнэлгэһээ гадуур, заншалта арганууд албан ёһоор хэрэглэгдэдэгынь мэдээжэ.
Тиигэжэ коронавирустайшье тэмсэхэдээ, «зэргэшээ мори хүллэжэ», богонихон болзор соо иимэ һайн дүн туйлаа ха юм, - гээд, Ямпил багша тэмдэглэнэ.
Үнэхөөрөөшье, Хитадта коронавирусай түлэг дундаа дэлгэржэ байхада, Түбэдэй бэеэ дааһан аймагтал эрхэ байдал тогтууритай гэжэ мэдээсэл гарадаг бэлэй.
Ушар шалтагаанииень тайлбарилхадаа, Ямпил багша иигэжэ онсолно: «Арад зоной харюусалгатай байһаниинь баһал нүлөөлөө юм аабза.
Түбэдтэ байдаг түрэлхидтэеэ харилсахадамни, хоёр һарын туршада гэрһээ гарангүй, Ногоон Дара эхынгээ тарни уншаад лэ, засагай эрилтэ жэншэдгүй сахяад байһан тухайгаа хөөрэнэ.
Нээрээшье, үбшэн халдахаяа һанаагүй һаа, үйлсэ гудамжаар хэсэнгүй, харилсаагаа хизаарлаад байхань шухала».
Хитадта албан ёһоор бүридхэгдэһэн 56 үндэһэтэнэй хэр угһаа хэрэглэжэ ерэһэн анагааха ухаанай дүршэлые бүхыдэнь «заншалта хитад эмнэлгэ» гээд лэ нэрлэдэг.
Тиимэһээ тон түбэд эмнэлгын ашаар алибаа амжалтанууд туйлагдаа гэһэн мэдээсэл олохонь хэсүү байха.
Можо ороноорнь лэ тухайлхаһаа бэшээр эмшэлхы онсолигыень элирүүлхэнь бэрхэ.
- Хитадай 5 можо нютагта түбэдүүд байдаг: Түбэдэй өөртөө заһаха оронһоо гадна, Юннань, Сычуань, Цинхай, Ганьсу.
Тиигэжэ эгээл эдэ газарнуудтал коронавирус эдэгээхэ талаар тон һайн дүнгүүд харуулагдаа бшуу.
Илангаяа Цинхай можын эмшэд түрүү гэжэ нэрлэгдээ.
Тэдэнэй зохёоһон эм Хитадташье, мүн хари гүрэнөөршье үргэнөөр хэрэглэгдэнэ, - гэжэ Ямпил багша тэмдэглэнэ.
Нээрээшье, «РИА Новости» мэдээсэлэй агентство үшөө мартын 23-да: «COVID-19 түхэлэй шэнэ коронавирустай тэмсэхэ талаар заншалта хитад эмнэлгэ һайн үрэ дүнгүүдые харуулна», - гэжэ Хитадай Гүрэнэй хүтэлбэриин Заншалта хитад эмнэлгын хэрэгүүдэй талаар Намай хорооной дарга Юй Янхун гэгшэ тэмдэглээ.
Тэрэнэй хэлэһээр, коронавирус аргалха талаар хоёр эм үлүү ехэ үрэ дүнтэй байна гэжэ элирээ.
Нэгэдэхинь, 13 үнгын сэсэгээр болон эмэй ургамалаар бүтээгдэһэн тан.
Тэрэниие хүртэһэн хүнэй халууниинь буурана, ханяаданиинь намдана, мүн уушханай хадхаляа эдэгэнэ.
Энэ эмэй туһатайнь Италидашье баталагдаа – 100 мянган шэрхэг эм тиишэнь эльгээһэн байгаа ха юмбибди, мүнөө үшөө тэдыел түхеэржэ ябуулхамнай.
Харин хүндөөр хүрэһэн хүнүүдые табан ургамалай үндэһэн дээрэ түхеэрэгдэһэн эмээр таринабди.
Юрэнхыдөө, Хитадта коронавирус халдаһан зоной 91,5 хубиие заншалта эмнэлгэ хэрэглэн аргалаабди.
90 хуби ушарнуудтань һайн дүнгүүд харуулагдаа», - гэжэ дуулгаһан байна.
«Хубитаяа оруулхые шиидээб» Ямпил багшын хэлэһээр, Хитадта, Энэдхэгтэ болон бусадшье гүрэнүүдтэ ажаһуужа, ажаллажа байһан түбэд гарбалтай эмшэд хоорондоо холбоотой байдаг.
Тиигэжэ Америкэдэ байдаг хэдэн танилнуудынь коронавирус хүртэһэн аад, өөһэдыгөө эмшэлээд эдэгээ юм ха.
- Иимэ ушарнууд олон.
Эгээл тиимэһээ Буряад орондо коронавирустай тэмсэхэ хэрэгтэ хубитаяа оруулха гэжэ Алексей Цыденовтэ болон элүүрые хамгаалгын сайдта бэшэг бэшэхэ гэжэ шиидээб.
Буряадай Эрдэмэй түбтэ түбэд эмнэлгэ шэнжэлдэг мэргэжэлтэдшье энэ үүсхэлыемни дэмжэнэ.
Тиигэжэ мүнөө харюу хүлеэжэ байнаб.
Зүбшөөлөө үгөө һаань, тэндэнь ошожо, эмүүдээ хүртөөхэб.
Хамагай шухалань – хамгаалга ха юм.
Тусхай эрилтээр түхеэрэгдэһэн эмнэлгын газар байха ёһотой, - гэжэ Ямпил багша тэмдэглэнэ.
Тиимэһээл Юрэнхылэгшын үнөөхи шиидхэбэриеэ абахаһаань үшөө урид, Буряад орондо түрүүшын ушарай бүридхэгдэхэтэйл сасуу Ямпил багша өөрынгөө эмнэлгын газарта үбшэнтэниие хүлеэн абахаяа болиһон байна.
Мүнөө тон хүндэ байһан хүнүүдтэл эмыень эльгээнэ.
- Хэзээ хүдэлжэ эхилхэбта гэжэ асуужа, үглөөнһөө үдэшэ болотор зон хонходоно.
Теэд байдалай хүсэд номгортор түдэхэ гэжэ шиидээб.
Юрэдөө, Улаан-Үдэмнай хүдэлөөн ехэтэйл байна – самолёдууд ниидэнэ, поезднууд ябана, зарим эмхи зургаанууд, үйлэдбэринүүд ажаллаһаар.
Энэнь аюултай!
Гүрэнэй талаһаа улам шанга хиналтын табигдаа һаань, энэ үбшэниие хахад һара соо даража болохоор байгаа, - гэжэ Ямпил багша онсолно.
Угайдхадаа Буряад Уласта заншалта эмнэлгын хэр угһаа үндэр хэмжээндэ хүгжэһыень ашаглабал, эрхэ байдал эрид һайжаруулхаар гэжэ түбэд эмшэн этигэнэ.
Гадна коронавирус дарахамни гэжэ шэнэ эм зохёохо гэжэ тухашархашье хэрэггүй юм ха.
- Нэгэ эмээр олон түрэлэй үбшэн эдэгээхээр байха.
Жэшээлхэдэ, түбэд эмшэд хүнэй халуурхые арбан янзаар аргалдаг.
Тиигэжэ гол болоһон хэдэн эмээ худхахадаа, үбшэнтэн бүхэнэй онсолиг хараалхань тон шухала.
Би яһала үнинэй хүниие эмшэлнэ ха юмбиб даа.
Мүнөө болоод, дүршэлөө сэгнэхэдээ, энэ хэсүү байдалда бодото туһаламжа үзүүлхэ аргатайб гэжэ мэдэрнэб, бэедээ этигэнэб.
Мүн хэрэгтэй эмүүдээшье хүрэхысэ нөөсэлэнхэйб, - гэжэ Ямпил багша мэдүүлнэ.
25 жэлэй туршада Буряад ороной ажаһуугшадай элүүр мэндые сахиха хэрэгтэ бэе сэдьхэлээ сүм зорюулһан түбэд эмшэн нёдондо зун «Буряад Уласай элүүрые хамгаалгын һалбариин урда габьяатай байһанай түлөө» медаляар шагнагдаһан байна.
Гадна тэрэнэй найруулһан хэдэн тан Ородой Холбоото Уласай Элүүрые хамгаалгын яаманай албан ёһоной зууршалгада хүртэнхэй.
Иигэжэ мэргэжэлтэ эмшэдэй дүхэригтэ Ямпил багшын яһала хүндэтэйень хараадаа абан, уласаймнай хүтэлбэрилэгшэд үнөөхи бэшэг соогоо дурадхаһан туһаһаань арсангүй байхашье аалам.
Гэрэл зураг tibet-center.
ruАвтор: Даши-Доржо БОЛОТОВБуряад УласЯмпил багшаТүбэд эмшэлэлгэкоронавирус   фото: pixabay. com СИБИРСКЭ-ТАТАРСКА ХЭЛЭНМырчан              Галия КАРИЧЕВА АБАЙДУЛЛИНА Цивак ангуушан Мырчан миисгэйтэйгээ һууринай захада ажаһуудаг һэн.
Агнахаа, загаһашалхаа хоюулан ошодог байгаа.
Мырчан олон янзын дуу дууладаг һэн.
Мяу-мяу гэһээрОй тайгада ошоноб,Нюргандаа түлеэ үргэлөөд,Ойһоо бусанаб.
Цивак эзэнтэеэ бидэЭбтэй ажаһуунабди,Олоһон олзооХубаалдажа эдинэбди.
Нэгэтэ агнуурида хоюулан ошобо.
Ошоһон харгымнайОлзотой байха,Зүүн тээ – аюултай,Баруун тээ – бариишатай, – гэжэ Мырчан дуулана.
Гэнтэ тэрэ хэлэбэ:- Эзэмни, харыш мүрнүүдые.
Саһан дороһоо торхируунууд бултайн гараба.
Цывак нэгыень буудаад унагааба.
Нэрэмни минии Мыр-рчан,Дуумни минии мырр – мырр,Мяулажа, дуулажа шадахагүй һаа,Зогсоод шагна, - гэжэ хүхюутэй Мырчан дуулаба.
Хоюулан гэртээ хүрэжэ, амтатай шүлэ шанажа эдибэ.
Ород хэлэндэ Валима Ташкалова оршуулбаАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: Бальжинима Цыренов Гэхэтэй хамта Кинологуудай уласхоорондын эблэл «банхар» гэһэн үүлтэр мүнөө болотор бүридхэлдэ абаадүй байһаар.
Үнгэрэгшэ зуун жэлэй 30-аад онуудһаа хойшо эдэ нохойнууд хони ямаа харюулхаһаа гадна, шонодошье эсэргүүсэхэ шадалтай гэжэ сууда гаража эхилһэн байна.
Тэрэл үеэр банхарнуудые НКВД-гэй харуулай-мүрдэлгын албанай ажалда хабаадуулдаг болоһон юм.
Дайнай жэлнүүдтэ энэ үүлтэрэй нохойнуудай тоо эрид доошолжо, үгы болохо туйлдаа хүрөө һэн.
Харин 1990-ээд онуудһаа эхилжэ, тэдэниие һэргээн үдхэхэ, олошоруулха ажал ябуулагдажа эхилээ.
Мүнөө дээрээ банхарнуудые үрэжүүлгын газарнууд бии болонхой, гэбэшье дэлхэйн хэмжээндэ баталагдатарнь үшөөл үды.
Нэн түрүүн үсөөн ушарһаань кинологуудай эмхинүүд бүридхэлдэ абахые яаранагүй.
Монгол орондо үнгэргэгдэдэг үзэсхэлэнгүүд дээрэ банхарнуудай шэнжэ шанар сэгнэгдэнэ.
Эндэ һаяхана Улаан-Баатар хотодо иимэ үзэсхэлэн эмхидхэгдээ, удаадахинь Улаан-Үдэдэ болохо.
Тус үзэсхэлэндэ бэлэдхэлэй һорилго мартын 26-да Богородско ольтирог дээрэ үнгэргэгдөө.
- Минии Барда энэ Бар хоёр нэгэ үлэгшэнһөө гараһан юм.
Хоёр һара харалсаагүй байһанаа, мүнөө уулзаһаар лэ наадажа эхилээ.
Бусад үүлтэрэй нохойнуудай дунда иигэжэ бэе бэедээ эмээхэйрхэнь үсөө дайралдадаг юм.
Эхэнүүдынь долоо-найма хоноод лэ, гүлгэдөө мартажархидаг, - гэжэ банхар үүлтэр дэлгэрүүлэгшэдэй нэгэн, хизаар ороноо шэнжэлэгшэ Бальжинима Цыренов хөөрэнэ.
Банхарнуудай үзэсхэлэн апрелиин 1-дэ үнгэрхөөр түсэблэгдэнэ.
Уласхоорондын зиндаатай тус хэмжээ ябуулгада Монгол ороной түлөөлэгшэд хабаадалсаха.
Фото: Бальжинима Цыренов  фото: Яндекс.
Дзен НИВХ ХЭЛЭНСанын дуун                         Владимир САНГИ  Эртэлэн эртэ бодоод,Угалзатай гуталаа,Элэхэгүй бэхи гуталааҮмдэнэб яаруулгүй.
Эртэлэн бодоод,Хүнгэн сана абанаб,Түргэн сана абанаб,Бүхэ сана абанаб!
Котигой арһан улатай,Холо харайха шадалтайХодо урагшаа тэгүүлдэгСананууд, минии сананууд!
Дээшээ – доошоо,Доошоо – дээшээТыррр!
Гулгая даа, санаараа!
Онгосонууд амарна Шулуу шэдэжэ нааданабдиГол дээрэ,Шууд бии болобо нэгэ хүн.
Шадалтайгаар татаба онгосо,Хуурай эрьедэ гаргаба.
Һүниндөө хүйтэн болобо,Һүниндөө үбэл бууба,Мэлигүүн хара уһанМүльһэн хуягаа үмдэбэ.
Октябрь һарадаОнгосонууд эрье дээрэӨөр өөрын һууритайОдоол налайжа амарна.
Ород хэлэндэ Михаил ЯСНОВ оршуулааАвтор: Галина БАЗАРЖАПОВА-ДАШЕЕВА бэлдэбэФото: Яндекс.
ДзенБуряад Улас   фото: Twitter Холын хүдөө буусада Харахан урса гэр соо  Хони ямаатай, Хотошо нохойтой, Хорёод хөөшхэтэй Дармаа үбгэн һууба.
Хүгшэниинь бурхандаа мордоод, Хүндэ болоо үбгэндэ, Хүндүүлхэй досоонь, Хүлгүүхэн – яалтайб?
Үдэр һүнигүй Үгылэн шанална, Үргэһэ нойроо Һамшаан шанална, Үл хоолоо Мартан шанална, Үлбэр болохонь – Яалтайб, ээлтэйб?
Хүдэри үргөөхөө Хүбшэдэ гаранагүй, Загаһа барихаа Голдо буунагүй.
Ямаанайнгаа дэлэн Шобторжо ядана, Хонинойнгоо нооһо Хайшалжа ядана.
«Арбаад жэлдэ Амидаржа ябаарай, Алаг дэлхэйдээ Амилжа ябаарай, Гэрээ бү хаяарай, Гэрэлтэй байлгаарай», - Гэһэн юм Гэмаа хүгшөөнь Гэрээд үгэ соогоо.
Хорёод хөөшхэнь Хөөрсэгэнэн наадана, Хоолоо эрижэ, Хайратайгаар мяулана.
Хотошо нохойнь Хонидоо тууна, Бэлшээри тээшэ Бүмбэрүүлэн тууна.
Сансарын зоболон Дууһадаггүй юм гэжэ Санаартан үбгөөнь Дуугардаг бэлэйл.
Одоол мүнөө Үтэлхэ наһандаа Үнэн үгыень Ойлгоһондли болобо.
Үһээгээ харан, Хүдэлэнгүй хэбтээд, Үргэһэ нойртоо Һэмээхэн абтаба.
Залуугай зураглал Зүүдэндэнь ерэнэ, Зураг мэтэ һамганиинь Зурагас гээд бии болоно.
Шэмхэ хөөрхэн Шэгшын шэнээн бэетэйл, Хиидэхэеэ байһандал, Хиидэ һэнжэлзэн, Шэрүүн хатуу Шэг үзүүлэн, Ташуур баряад Далагас гүүлэбэ, Ташаан дээрэнь Далайн буулгаба.
“Ой-ёхо ааляар”, - гээд, Үбгэн ёолобо, “Һэрюулыт намайе”, - гээд, Һүүхирнэ хэбэртэй.
Ногоон тэрлигтэй, Номин зүүдхэлтэй Шэмхэ Гэмаань Хөөшхэнүүдые намнажа, Хөөрсэгэнүүлнэ, Хөөбэри нооһыень Хиидхүүлнэ: “Үбгэнһөө юунэй Эдеэ эрибэт?
Хулганаа баряад, Хооллогты! ” - гэнэ.
Эмэ хөөшхэнь Эрид шиидэмгэй Эрьежэ ерээд, Шэмхэ эхэнэртэ Шиидэмгэй добтолхоор Шиид зэһэбэ, Сэхэ гэтэбэ.
Нюргаяа бэгзылгэн, Һахалаа һамбалзуулан Хойноһоонь гүйбэ, Хооһон хүнэг Хонгируулба, Торхо тогоо Түерүүлбэ.
Үгсэгэд гээд, Өөдөө һүрэнэ, Үндэгэд гээд, Һабардахаа һанана.
Агаараар хиисэһэн Абгайхан эзэеэ Арайш хүсэнгүй, Алдалан хэбтэшэбэ.
Эрэ хөөшхэнь Эргэнэг дээгүүр Ээрсэгтэл эрьелдэн, Эрьюулхые һэдэбэ, Хии эхэнэрые Хиидэн намнаба, Забьяа, домбо Заглуу унагааба, Һаба дээгүүр Һалганан гүйбэ.
Шара, ногоон нюдөөрөө Шаб байса гэтэнэ, Һаглагар, бамбагар һүүлээ Һалбалзуулан харайна.
Һүүлэй һүүлдэ эсээд, Һал хэбтэшэбэ.
Үлөөшэ хөөшхэдынь Уни тооһо үрхиртэр, Убайгүй убсансые Хэды намнабашье, Хүсэнгүй намдабад.
Бишыхан Гэмаахан Газардаагүй, Бии шадалаараа Газаашаа дүүлибэ.
Хониёо хуряажа, Гэр тээшээ намнаһан Хотошо нохойгоо Хормойгоороо эльбээд, Агаарта тунашаба, Аглагта дэгдэшэбэ.
* * * Аһан ехээр сошоһон Аабагар үбгэн Одоошье һэрижэ, Оронһоо бодобо, Оодохон бэень Үдэ шэнги хүнгэхэн, Һодо шэнги һэбхихэн, Ухааниинь һонор, Ухамайлиг гүймгэ Болоод байба.
Хорёод хөөшхэнь Хоол эрижэ мяуланагүй, Хотошо нохойнь Хонидоо асараад, Хонгор нюдөөр Эзэнээ шэртэнэ, Эрхэлээд абана.
Үбгэн ямаадаа Үтэр һааба, Хургануудынь гүймгэ Ульгам – гайхаба.
Хөөһэтэй һүеэ Дайдадаа үргэбэ, Хөөшхэнүүдтэ һү Юулэжэ уулгаба.
Галаа носоожо, Эдеэ шанаба, Яһа гаргажа, Хотошоёо хүндэлбэ.
Үдэшын наран Үльгэрлэн жаргаба, Үглөө болотор Хүнжэлдөө оробо.
* * * Ногоон тэрлигтэй, Номин шэмэгтэй Шэгшыдэл адли Шэмхэ һамганиинь Сээл тунгалагта Сэрбэлзэн бии болоод, Хадаг баряад байһаар Харагдаба дахин - Сэнхир хүхэ хадаг.
“Дээшээ гараха Болзорто сагшни Үшөөл ерээдүй, Үшөөл эртэ.
Дайдаяа бү хооһоруул, Дайдаяа шэмэглэ, Дайдаяа үргэлсэ, Дайдадаа дээжэ үргэ.
Арбаад жэлһээ Сагайнгаа тулахада, Шэнээгээ таһаржа, Тамираа алдабал, Хотошоёо эльгээгээрэй Хүршэ буусынхидтаа”, - гээд, Зэрэлгээн мэтэ Зэнхын хайлашаба.
* * * Шэгшыдэл адли Шэмхэ һамганайнь Ногоон тэрлигынь, Номин эрдэнинь, Сэнхир хадагынь – Сээжэдэнь хадуугдан, Сэдьхэлынь дулаасуулна.
Юрөөл үгэнь Юунһээшье хүсэтэйгөөр Далижуулна, Дам дэбжүүлнэ.
Дайдынгаа сэбэр Арюун байхын түлөө, Дайдынгаа түбшэн Амгалан байхын түлөө Үглөө бүри зальбарна, Үрмэтэй дээжэеэ үргэнэ.
Эб энхые мандуулна, Эльгэ зүрхэеэ зорюулна.
* * * Арбан жэлэй үнгэрхэдэ, Аргаяа буурахадаа, Хотошо нохойгоо Хүршэнэртөө эльгээбэ.
Хүршындэнь ошоод, Хотошо хусаба, Гэрэйнгээ зүг руу Гэдэргээ эрьен хусаба.
Далатай шабганса Долоотой ашатаяа Хүршэдөө ерэбэд.
Дармаа үбгэнэй Галынь түлибэ, Гашуун һайхан Сайень шанаба.
“Болзорни ерээ даа - Бурхандаа ябахам.
Хүгшэнэйнгөө хэлэһээр Хээб, бүтээгээб.
Дайдаяа шэмэглээб, Дайдаяа үргэлсөөб, Долоон зүйлэй санзайгаар Дайдаяа арюудхааб,” – гээд, Дармаа үбгэн юрөөлөө Хүршэнэртөө зорюулба: “Дайдын уудамые, Дайдын тэнигэлэниие Сээжэдээ багтаажа, Сэнгэлиг һуугаарайт.
Дээжэеэ үргэжэ, Санзайгаа носоожо, Эхэ дэлхэйдээ Энхэ һуугаарайт.
Хөөшхэнүүдыем Хөөжэ намнангүй, Хүндэ тараагаарайт.
Хотошыем хүндэлжэ, Хойтодоо ябатарнь Харалсаарайт, Хонидыем үдхөөрэйт, Хонидойм далаһаа Далан хүндэ хүртөөгөөрэйт”, - гээд, Хада гэртээ хариба гэхэ Дармаа үбгэн.
* * * Дайда уйдаба, Дайда уйлаба - Бороогоор шэдэрбэ, Боролжоор нэбтэрбэ.
Боори дээгүүр сэсэглэһэн Долоон үнгэтэ Һолонго дээрэ Дармаа үбгэнэй һүнэһэн Дамжан гараба, Далижан ошобо.
Деваажанай ордондо Даамай хүрэбэ.
Намсарай бурханай мутарһаа Алтан аягаһаань Наншадта хүртэжэ жаргаба.
Дайдаяа шэмэглэһэнэйнь, Дайдаяа үргэһэнэйнь, Долоон үнгын санзайгаар Дайдаяа арюудхаһанайнь Даагдашагүй буян, Дабташагүй гэрэл - Бадарһан бэлэй, Һалбарһан бэлэйл Деваажанай орондо.
Автор: Галина БАЗАРЖАПОВАФото: Twitterуран зохёолБуряад Улас  «Байгал» сэтгүүлэйнгээ «Далан долоон домог» урилдаанһаа уламжалан, домогуудые түүбэрилэн суглуулдаг болонхойбди.
“Уһа түлеэнэй ойронь һайн, худа урагай холонь һайн” гэһэн үгын гүнзэгы удхатай тааралдуулан, нэгэ ушар тухай хөөрэе.
Монголһоо нэгэдүгээр һойһо угтанай ерэһэнэй удаа хоёрдугаар һойһо угайхид табин жэл болоод буужа ерэһэн гэлсэдэг.
Теэд үлэгшэнэйхид үхибүүдээ хоорондонь гэрлүүлхэ дурагүй, аяар Далахайгаар дабан, арбан найма-юһэтэй басагадаа Түнхэн руу абаашажа, хадамда үгэдэг байгаа.
Баадарайтан айлайхи 3 эмээл морёор, гүйсэд энжэтэйнь хоёр басагадаа абаашаһан ха.
Нэгэ басаганиинь Далахай хүрөөд, хошон шогтойгоор хэлэбэ гэхэ:- Баабай, энэ хоёр байтаһадаа (өөһэд тухайгаа хэлээ) хэды сэнгээр тушаахаа ябанат?
Абань аягүйрхөөд, һөөргэдэбэ гэнэ:- Али гэр тээшээ эрьехэмнай гү даа.
- Аба, бү эрьеел даа.
Эрэ хүн зориһондоо, эхэнэр хүн эсхэһэндээ.
Харгыдаа нэгэ айлайда оробо.
Гэрэй эзэн эхэнэр уридша һанаатай, шударгыгаа элирхэйлжэ хэлэбэ:- Манайда абын хүбүүн байна.
Мүнөө тогоогоо нэрэхэмни.
Түүдэг носоохынгоо урда тогоо шабаха хэрэгтэй.
Басагадай нэгэн үхэрэй шабааһанда гараа хэжэ байгаад, тэрэ тогооень шуумар шадалтайгаар, аятайгаар шабажархиба.
-Энэ басагаа орхиит даа, - гэбэ тэрэ эхэнэр.
Нүгөө басагаа мүн лэ хадамнуулаад, эсэгэ бусаба.
Хожомоо басагадынь гэртээ айлшалжа ерээ.
Хоймор гэжэ нютагнайХотойрожо байнал даа,Тоһо зөөхэйнь шалхайража байнал даа, - гэжэ дуу дуулаһан ха.
Теэд үлэгшэнэйхид басагадаа абаашажа үгөөд лэ байгаагүй.
Бэри оложо, буулгажа асардаг һэн.
Иимэ сэсэн, холые хараһан элинсэгүүд бэлэй.
Сагаан үүлэн соогуур.
Үлэгшэн нютагтаа мэдээжэ болоһон Дархан Будын басаган Цэдэн-Ешын эдэ хөөрөөнүүдые найруулан бэшэбэб.
- Хайнчигай Бадма абгайн унаһан лэ мориниинь урагшаа һуга жүдхэһэн, дүүлюур шэнжэтэй болошодог юм һэн.
Би жаа байгааб.
Уляатайн дабаан доро бүлэг хүүгэд мойһо түүжэ байбабди.
Һаруул үдэр, хүб хүхэ тэнгэри, саб сагаахан үүлэнүүд.
Дабаанай ута нюргые дамжан, Бадма абгайн сагаан морин дугшана.
Тэргэ дээрэ эсэгынгээ хажууда ород шарайтай бишыхан шара Долгуунай шохойходожо һууна хэбэртэй.
Мойһо түүжэ байһанаашье мартаад, энэ үзэгдэл һайхашаан харанаб.
Дүүлюур сагаан мориниинь сагаан үүлэн соогуур өөдөө дэгдэхээ һэдэһэндэл.
- Ү-ү, харыт, үүлэн соогуур ябажа байна! – гээд хашхарбаб.
Теэд энэ ооглооем бэшэ үхибүүд тообогүй хэбэртэй.
Харин минии досоо тэрэ үзэгдэл тэрэ янзаараа үлэшөө юм.
Сагаан үүлэн соогуур жүдхэһэн сагаан морин.
Автор: Галина БАЗАРЖАПОВА-ДАШЕЕВА бэлдэбэдомогуудБуряад Улас   фото: pixabay. com НОГАЙ ХЭЛЭНМинии хүбүүн             Анвар-Бек КУЛТАЕВ Минии хүбүүн хэлэнэ:- Эртын хабараар газар хахалаад,Эгээл томо хоолос ургуулхаб.
- Азатай яба, хүбүүмни!
Минии хүбүүн хэлэнэ:- Аяншалгаар ябаад ерэхэдэм,Абамни намаяа угтахаш.
- Азатай яба, хүбүүмни!
Минии хүбүүн хэлэнэ:- Ододто хүрэтэр ниидэхэб,Огторгойн сэсэг эжыдээ асархаб.
- Азатай яба, хүбүүмни!
Ород хэлэндэ Леонид Яхнин оршуулаа Садака –хэшэг              Куруптурсун МАМБЕТОВҮхибүүднай элүүр,Эжы, аба баяртай.
Энхэ жаргажа ябахыньҮгэгты хэшэгһээ.
Урилдаанай үедэХүлэгһөө бү унаг,Уридлахынь түлөөХүртөөгты хэшэгһээ.
Хэншье байгаа һаань,Ехээрлэжэ бү харагты.
Хэмтэйхэн зохидоорХэшэгһээ хүртөөгты.
Амгалан байдал,Аза талаан хурылжа,Шадаха зэргээрээХэшэгһээ хүртөөгты.
Ород хэлэндэ автор оршуулааАймхай Вазирхан                 Гульфира БЕКМУРАТОВА Вазирхан үйлсээрВайдат сэбэр басагантайАлхалалдан ябаба.
Аягүй ехээрӨөнтэгшэ зангаарӨөрыгөө һайрхана.
Углуугай саанаһааХотошо нохойн добтолходо,Хорижо намнахын орондоХойшоо харангүй,Хашаа һүрөөд гүйшэбэ.
Ай-яй, аймхай Вазирхан.
Хүүхэлдэй Хүүхэлдэй энеэнэ,Пишаганана,Айсылвайн юун гэжэ хэлэһыеАбаһаар ойлгоно.
Хүүхэмни наадахаХани басагантай гэжэЭжынь баярлана,Эжынь уярна.
Ород хэлэндэ Алёна Каримова оршуулааГүлгэхэн                     Асан НАЙМАНОВГүлмэрхэн, эрхэхэнГүлгэхэн дорюуханЭреэхэн эрбээхэйеЭрьюулээд туршана.
Хэлэеэ гаргаад гүйнэ –Ниидэшэбэл тэрэнь,Халаг, яахамниб гээд,Хэбтэшэбэ гүлгэхэн.
Ород хэлэндэ Фарида Сидахметова оршуулаа Автор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: Яндекс.
Дзен НАНАЙ ХЭЛЭНБүмбэгэм                       Анна ХОДНЕР Пакан, пакан – бүмбэгэмҺүрэнэ, собхорно,Тэнгэридэ ниидэхээ һанаһандалҺүрхэй солбон.
Чормок, чормок – хатарХатаржа байһандал,Сүлөөдэ, агаартаХиидэхээ хүсэһэндэл.
Һанаандам таатай басаганайСонхын хажууда бүмбэлзэн,Һануулыш нам тухай –Сохом намайе бү мартаг.
Зүрхэмни бүмбэгэдэл адлиЖэг – жэг, жэг – жэг сохилно,Чормок, чормок – хатардалҺудалнууд соомни сохилно.
Ород хэлэндэ Алина Чадаева оршуулаа Хүн яагаад дэлхэйе бии болгоо һэм?
Николай БЕЛЬДЫЭнэ дэлхэйн бии болохо үеэр томо гэгшын хуша хаанаһаашьеб унаһан юм.
Энэ хушын хүнды соо Сайка-сэвэн онгонтой бөө байба.
Тэрэ онгоноо сүлөөдэ табиба.
Долоон хун шубуун далай сооһоо эльһэ, замаг мэтые татан гаргаба.
Газарай хүрьһэн батажан, уһа гол урдажа эхилбэ.
Бөө Адо гэжэ эрэ хүниие, удаань һамгыень – Мамалдиие бүтээбэ.
Адо Мамалди хоёр басагатай болобо.
Дюлэчи гэжэ нэрэ үгэбэ.
Газарта хэмһээ үлүү хүнүүд, амитад, загаһад үдэбэ.
Эдэниие үгы хэхэ гэжэ гурбан наран бии болобо.
Шулуун зөөлэрбэ, уһа гол ходо манаржа, ой тайга носожо байба.
Модод харлаба, шулуужаба.
Адо шэдитэ һурша годли хээд, гурбан нарые хороохоо ошобо.
Ошоһонойнь удаа олон зуугаад хүнүүд үтэлөөд, наһа бараа.
Адо яагаашьегүй, ябажал байгаа.
Гурбан наранай хоёрыень оножо, үгы болгобо.
Энээнэй удаа ажаһуухада эгээл таатай болоо.
Ой модон галда шатахаа болёо.
Адо, Мамалди, Дюлэчи басаганиинь мянган жэлһээ үлүү ажаһууба, бэенүүдынь хабсагай шэнги томо һэн.
Ород хэлэндэ автор оршуулаа Автор: Галина БАЗАРЖАПОВА-ДАШЕЕВА бэлдэбэФото: Яндекс.
ДзенБуряад Улас  Буряад Уласай Ивалгын дасанда «Дүрбэн бэрхэ» гэһэн мүрысөөн залушуулай дунда эмхидхэгдээ.
18-һаа 35 болотор наһанай хүнүүдэй дунда малшадай ажал, заншал тухай эрдэм мэдэсэ дэлгэрүүлхэ зорилготой хэмжээ ябуулга эмхидхэгдээ.
Ородой Буддын шажантанай заншалта Сангхын Пандида Хамба лама Дамба Аюшеев хабаадагшадые амаршалаа.
Удаань сэлэнгэ, хонгоодор, эхирэд-булагад, хори, баргажан, хамниган угуудай түлөөлэгшэд мүрысөө.
Команда бүхэндэ 3-5 хүнүүд орожо, ташуур гүрэжэ, адуунай дэлһээр тугалнуудта бойлторгонуудые гүрэжэ, малшадай зунай ажал хэжэ, асуудалнуудта харюусажа, буряад араай шииджхэхэ асуудалнуудаар зүбшэжэ, аймагуудтаа үйлэдбэрилдэг эдеэ хоолтой танилсуулаа.
«Буряад ФМ» радистанциин захирал Жанна Дымчиковагай хэлэһээр, 2019 онһоо хойшо жэл бүри Сагаан һарын үдэрнүүдтэ манай радиоканал мүрысөө үнгэргэдэг.
Видео буулгабари һаял хэгдэдэг болоо, байгша ондо «Буряад ТВ» буулгана.
Тус мүрысөөдэ яһатан хоорондын харилсаанай болон эдэбхитэдэй үүсхэл хүгжөөхэ талаар хороон шангуудые бэлдээ.
Фото: Анна ОгородникБуряад Улас"Дүрбэн бэрхэ" наадан  Илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ; эхилһэн хэрэгүүдээ түгэсхэхэдэ, һуралсал эхилхэдэ, пеэшэн табихада, шорой шулуугаар барилгын ажал хэхэдэ, һайн үдэр.
Хүүгэдэй түрэһэн үдэр тэмдэглэхэгүй, гэрһээ холо эльгээхэгүй.
Харгыда гарахада, баруун зүг руу муу, бусад зүг руу һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – эд бараан элбэгжэхэ. зурхай Һаяын сагта Улаан-Үдэдэ һур харбалгаар дэлхэйн чемпионат үнгэргэгдэжэ болохо.
Буряад Уласай оруулһан энэ дурадхал һур харбалгаар Ородой федерациин хүтэлбэрилэгшэ Владимир Ешеев дэмжэһэн байна.
Тамирай уласхоорондын хэмжээ ябуулга Буряадта үнгэргэхэ түсэбүүд тухай һур харбалгаар Буряадай федерациин хүтэлбэрилэгшэ, Буряад Уласай Засагай газарай Түрүүлэгшын орлогшо Вячеслав Цыбикжапов хэлэбэ.
- Дэлхэйн чемпионат үнгэргэхэ түсэбтэйбди.
Боксоор дэлхэйн чемпионат эрхимээр үнгэргөөбди.
Энээниие АИБА баталаа.
Һур харбалгаар дэлхэйн чемпионат үнгэргэхэ гээшые бэелүүлхээр.
Энээн тухай хэлсэжэ, дурадхалыемнай Буряадай Толгойлогшо Алексей Цыденов, һур харбалгаар Ородой федерациин хүтэлбэрилэгшэ Владимир Ешеев дэмжэнэ, – гэжэ сайд тодорхойлно.
Байгша ондо һур харбалгаар дэлхэйн чемпионат США-да үнгэргэгдэхэ гээд һануулнабди.
- Дэлхэйн чемпионадай нэгэ мүрысөөн Ородой Холбоото Уласта, Улаан-Үдэдэ үнгэрхэ гэжэ найданабди.
Байгал далаймнай хүсэ шадалтай газар ха юм.
Нютагтаа мүрысөө үнгэргөө һаа, дэлхэйн тамирай олониитын анхарал хандуулжа шадахабди.
Харуулха туйлалтануудтай, газарнуудтайбди, - гэжэ Вячеслав Цыбикжапов тэмдэглэбэ.
Источник: Буряад Уласай Засагай газарай мэдээсэлэй албанФото: Буряад Уласай спортын болон залуушуулай бодолгын талаар яаманБуряад Уласһур харбалгаар дэлхэйн чемпионат   фото: Арадай уран бэлигэй улас түрын түбэй хэблэлэй албан Арадай уран бэлигэй улас түрын түбэй дүрбэдэхи удаа үнгэргэһэн «Уран хэлэтэнэй урилдаанда» ороһон материалнууд энэ номой гол үндэһэн болобо гэжэ тэмдэглэлтэй.
Тэрээн соо мүнөө үеын ба урданай үреэлнүүд, магтаалнууд, солонууд согсологдоо.
«Уран хэлэтэнэй урилдаанда» хабаадаһан 130 гаран хүн буряад арадай аман зохёол хоёр бүлэгтэ хубаан дурадхаһан байна: «үреэл (юрөөл)», «магтаал, соло».
Тиигэжэ урилдаанда урдалһан зоной материалнууд лэ ном соо оруулагдаа.
Үреэл, магтаал, солонууд гээшэ буряад арадай аман зохёолой дээжэнь юм.
Тэдэниие хүн зоной дунда хүндэтэй, үндэр наһатай сэсэн, мэргэн үбгэд, хүгшэд түрэ хурим болон бусад найр наадануудай үеэр имагтал залуу үетэндэ зорюулан, һайн һайханиие хүсэжэ хэлэдэг заншалтай.
XX зуун жэлэй хуушаар бага үндэһэ яһатануудай хэлэнэй байдалай уруугаа орохо үеэр үреэл, магтаал, солонуудшье мартагдажа эхилээ һэн, үндэр наһатан мэдэхэшье һаа, хаа-яандаал хэлэдэг байгаа.
Харин мүнөө буряад хэлэ сахин хүгжөөхэ талаар ажалай эршэтэй ябуулагдадаг болоод байхада, хүн зон хоорондоо түрэлхи хэлээрээ харилсаха гэжэ оролдохоһоо гадна, бэе бэедээ үреэлнүүдыешье элбэгээр зорюулдаг болоһониинь һайшаалтай.
Фото: Арадай уран бэлигэй улас түрын түбэй хэблэлэй албан  Владимир Зинов, гэрэл зураг буулгагша: - Бага наһамни 50-60-аад онуудта ПВЗ дээрэ үнгэрөө.
42-дохи һургуулидамнай томо столово байгаагүй.
Сай, компот, кисель, пирожки, булочка гээд лэ наймаалагдаха.
Тэндээл сайлахаш.
Нэгэ бага томо болоходоо, нүхэдөөрөө һургуулиһаа холо бэшэ оршодог “Юность” кафе ошодог һэмди.
15-20 мүнгэндэ котлетэ, нюхаһан хартаабха, компот абаад лэ, садатараа эдигшэ һэмди.
Үшөө мүнгэнэй байбал, колбаса нэмэжэ абахаш.
Залуу наһандаа Саяны буудал дээрэ нээгдэһэн хоёр дабхартай кафе ошодог байһанаа һанагшаб.
Тэндэ эдеэ хоолой хажуугаар улаан архи, пивэ худалдаанда байгша һэн.
Нэгэ-хоёр аяга улааниие уугаад лэ, гэр гэртээ тарахаш.
ЛВРЗ-гэй хүдэлмэрилэгшэд жаргалтай хүнүүд байгаа.
Тэндэ цех бүхэндэнь өөрын столово хүдэлдэг һэн.
Харин авиазаводой олон ажалшад үдын хоол барихаяа гэртээ ошодог байгаа.
Зариманиинь дүтэ байһан хотын столоводо эдеэлхэ.
Манай гэр бүлэ, танилнууднай үбэлэй хаһада ехээр мяха абадаг байһыень һанагшагүйб.
Нэгэдэхеэр, тиимэ ехээр мяхан худалдаанда үгы байгаа.
Хоёрдохёор, ехэнхи зон коммунальна квартирада ажаһуудаг һэн.
Тиимэ уйтан гэртэ хаанань мяха хадагалхабши даа.
Буряад арадай эдеэ туршаха гэбэл, хотын түбтэ оршодог бууза наймаалдаг кафе ошогшо һэмди.
Тэндэ ходо ута гэгшын ээлжээндэ зогсожо, амтатай бууза эдихэш.
Һүүлдэнь 80-яад онуудай һүүл багаар, 90-ээд онуудта мяханиинь муу боложо, муухайгаар хэдэг болошоо һэн.
Аркадий Перенов, уран зохёолшо: - Минии багада капустаяа дабһалдаг һэмди.
Элдэб түхэлэй варени бэлдэхэш.
12 наһатай байхадамни, түрэлхидни өөрын зуһалантай болоо һэн.
Тэндээл бүхы юумэ ургуулхаш, үбэлдөө эдихэ эдеэгээ бэлдэхэш.
Мүн Улаан-Үдэдэ дүтэхэнэ ой модон элбэг байха.
Бүхы хотынхид тиишээ ябажа, жэмэс, һархяаг суглуулдаг һэн.
Зуһалантайшье һаа, ойгоор ябажа сэнгэдэг байгаабди.
Жэмэс суглуулаад, гэртээ ерэхэдэш, эжы абашни баярлахал даа.
Харин мяха абахадаа, абамнай түбэй дэлгүүр ошожо шэлэдэг һэн.
Өөрөө би 1-дэхи һургуулида һураа һэм.
Тэрэ сагта столово соо беляш ехэл амтатай байгша һэн.
Улаан-шарахан болотороо шарагдаһан беляш, компот заал һаа абахаш.
Тиихэдэ үшөө уран зураашадай байшанай хажуудахи жолоошодой столово ошодог һэмди.
“Жаран нүхэтэ” гэжэ зоной нэрлэһэн эдеэнэй газарта амтатай пирожки наймаалдаг байгаа.
“Лакомка” кафедэ пирожно эдихэш.
Тэндэ элдэб амтатай коктейль наймаалха, тэрэнь олоной дура буляагша һэн.
Совет үедэ эдихэ юумэн хомор байгаа гэжэ дэмы хэлсэдэг гэжэ һанагшаб.
Ямар амтатай һүнэй зүйлнүүд,  бэлдэгдэһэн хоолшье наймаанда табяатай байгша һэм.
Бато-Мунко Чимитов, эрдэнитэ шулуунай уран дархан: - Һургуулияа дүүргэмсээрээ, Москва ошоо һэм.
Хараа үзөөгүй эдеэнтэй тиихэдэ танилсаа бэлэйб.
1-дэхи курсын байгаад, самбо барилдаанай мүрысөөндэ хабаадааб.
Тэндэ гэмтээд, больницада орооб.
Винегрет гэжэ салат асархадань, юун гээшэб гэжэ ехээр гайхааб.
Амтатай байхадань, үшөө ехээр асаруулдаг болооб.
Хоол зөөгшэд энээниие мэдээд, намда хоёр хүнэйхиие үгэжэрхидэг һэн.
Удаань блины эдижэ һурааб, мүнөөшье болотор дуратайб.
Мяхан үгы гэжэ ехээр зобоогүйб.
Юуб гэхэдэ, барилдааша нүхэрни Дагестанай байгаа.
Ходо мяхатай байхал даа.
Намайгаа хүндэлэгшэ һэн.
Оюутан ябаад, Москвагай ресторануудаар яһала ябааб.
Нэгэ дахин Буряадай Уран зураашадай холбооной хүтэлбэрилэгшэ Дашанима Дугаров Москвада һуража байһан оюутадые суглуулаа һэн.
Уран зурагай шэглэлээр һурадаг 10 гаран залуушуулые бүхы гүрэн дотор мэдээжэ “Прага” ресторан абаашаһан байна.
Садатараа эдеэлээд гараа һэмди.
Тэрэ сагта буряад угсаатанай уулзалганууд һонирхолтойгоор эмхидхэгдэхэ.
Оюутан ябаашье һаа, бүхы мэдээжэ тамиршадаараа уулзадаг һэмди.
“Россия” гэһэн томо зошод буудалай ресторануудта энэ хэмжээ ябуулганай үнгэргэгдэхэдэ ошоо һэм.
Эрдэм Цыбанов, багшын ажалай ветеран: - Һаял һаагдаһан үнеэнэй һү үглөө бүри хүгшэн эжындээ ууһанаа мүнөө болотор һанажа ябадагби.
Балшар бага наһанайм жаргалтай, эгээл һайхан хаһа болоно.
Тиигээд хүл нюсэгөөр үхэр малаа туухаяа ошохош.
Манайда холодильник үгы һэн.
Гэрэй газаа хойто таладань нэгэ багахан эдеэнэй нүхэн  бэлдээтэй байха.
Заримдаа тэндэһээнь ногооршоһон хониной мяха гаргаад, шанажа эдихэш.
Яахаабши теэд, хооһоор һуухагүй ха юмши.
Загаһа хахуулидаад, амтатай шүлэ шанажа эдидэг һэмди.
Ой ошожо, һархяаг, жэмэс суглуулхаш,  үбэлдөө эдихэеэ бэлдээд хадагалагша һэмди.
Сэрэгэй албанай һүүлээр 1978 ондо Улаан-Үдэ хото ерээб.
Оюутан ябахадаа, гэдэһэеэ үлдэжэ байһанаа һанадаггүйб.
Эгээл түрүүн “Селенга” ресторан ошоо һэм.
Удаань стипендиеэ абаһаар лэ, “Саяны” кафе харгылдаг болообди.
Таба-табан түхэриг суглуулаад, садатараа эдеэлхэш.
Аха курсын болоод, “Океан”, “Уряал” ресторануудта ошодог һэмди.
Юундэб даа тиишээ басагад олоор ябадаг һэн.
Очир Будожапов, олзын хэрэг эрхилэгшэ:  - Гэртэмнай мяхан ходо байдаг һэн.
Элдэб эдеэ хоол хэжэ эдихэш: бууза, банша, таһалһан талхатай шүлэ.
Талхатай шүлэнэй амтан мүнөө болотор һанагдадаг.
Интернат-һургуулида ородой эдеэ эдижэ һураабди.
Элдэб каша, борщ, шанаһан үндэгэн, котлетэ гэхэ мэтэ эдеэн тон амтатай байгаа ааб даа.
Гэртэхимни хонишод һэн.
Оюутан ябахадаа, ходо гэрһээ мяха асархаш.
Хирмаса, өөхэн болон бэшэшье эдеэ хоол хэдэн хоногой туршада эдижэ дууһахаш.
Түмэр харгын вокзалда дүтэхэнэ байдаг  7-дохи столово руу нүхэдөөрөө ошодог һэмди.
Мүн манай хүдөө ажахын дээдэ һургуулиин дэргэдэ хямда сэнтэй столово байгша һэн.
Эгээл түрүүшынгээ стипенди абаад, “Ургы” ресторан ошоо һэмди.
Иимэ газарта ганса эдеэлдэг, уудаг бэшэ, мүн хатардаг, элдэб һонирхолтой урилдаанууд эмхидхэгдэдэг гэжэ ойлгожо абаабди.
Тэндэһээл хатарай хүгжэмөөр һонирхожо эхилээбди.
Автор: Борис БАЛДАНОВФото: Авторай дурадхаһан гэрэл зурагуудАсуулта  Кабанскын аймагай Большая Речка горхон уһаяа намнажа, Байгал далайда ородог.
Тиимэһээ тэндэ жараахайнууд олоор табигдажа, ехэ далай руу орохонь.
Гүрэнэй программын ашаар ажал ябуулагдажа, оройдоо 7 миллиграмм жэгнүүртэй жараахайнууд гаргагдаба.
Юһэн һарын туршада эдэнэр ургуулагдажа, саашадаа омолиин тоо олошоруулха аргатай.
Большереченскын загаһанай заводто  мүнөө заһабарилга хэгдэжэ байһан ушарһаа, бүхы ажал Сэлэнгын заводто ябуулагдаа.
Түрьhэн  ехэнхидээ хэмэл аргаар бии болгогдоно гээд тэмдэглэе.
Омолиһоо гадуур хадаран загаһанай, хилмын жараахайнууд ургуулагдана.
Иигэжэ 2021-2022 онуудай туршада бэелүүлэгдэхэ түсэб дүүргэгдэбэ", - гэжэ Буряад Уласай хүдөө ажахын яаман дуулгана.
Тус ажалай һайнаар ябуулагдахада, нэгэ хэды жэлһээ Байгал далайда омоли загаһанай тоогой олошорхонь лабтай.
Тиигэжэ загаһа барихань зүбшөөгдэжэ болохо.
Хойто-Байгалай, Баргажанай, Байгал шадарай аймагуудта хоёр долоон хоногой туршада омоли загаһа бариха зүбшөөл абаха талаар дансанууд бэлдэгдэнэ.
Фото: egov-buryatia. ru/minselhozБуряад УласБайгал далай  2018 оной апрель һарада «Байгал» сэтгүүлэй 2-дохи дугаарта “Далан долоон домог” гэһэн урилдаанда эхи табиһан Галина Очировагай “Гутай нютагай домогууд” зоной һонирхол үүсхээ, эрдэни-зэндэмэни мэтэ мэдэрэл түрүүлээ.
Хуушан монголшо, БНЦ-гэй эрдэмтэн Галина Номогоновна Ш-Н. Хобитуевай «Хори буряадай түүхэ”, энэ хүдэлмэрииень үргэлжэлүүлһэн Аюша Очировай бүтээл, “Бишыхан записка”, “Шэдитэ хүүр”, “Аршаанай дуһал”, “Миларайбын намтар” оршуулһан гэжэ мэдээжэ.
Мүнөө Гутай нютагай домогуудые амяарынь ном болгон гаргахаар ажал ябуулна.
Иигэжэ манай толилолгонуудһаа уламжалан авторнуудай номуудаа гаргуулһан ушарнууд олон юм.
Дабхар баяр болодог даа!
Агын тойрогой Ж. Балданжабоной нэрэмжэтэ уран зохёолой нэгэдэлэй мүнөө үеын толгойлогшо Батор Шагдаровтай хөөрэлдөөн болон нэгэдэлэй гэшүүдэй шүлэг, зохёолнууд үгтөө.
Иимэ нэгэдэлнүүд урданайхидаал адли һалбаржа, бадаржа байгаагүйшье һаа, урагшаа тэгүүлхэ замһаа хадуураагүй зандаа юм.
Энэ үүсхэлынь дэмжэжэ, анхаралаа хандуулжа байя: дуһал баяршье далай болодог.
Прозо бэшэхэ зоной хомордоод байһан сагта мэдээжэ уран зохёолшо Александр Лыгденов шэнэ бүтээлээ – “Нүүдэлшэд” гэһэн уран һайханай-баримтата туужаяа уншагшадта дурадхаба.
“Сартуулнуудые Дундада Азиһаа Чингисхаанай үедэ Монголой газар дайда руу туугдажа асарагдаһан зон гэжэ һанадагби.
Зарим эрдэмтэд энээниие буруушаажашье магад”, - гээд, автор оролто үгэ соогоо бэшэнэ.
Үнэхөөрөөшье, иимэ һанамжые дэмжэхэшье, огто таһа буруушаахашье зон дайралдадаг гээшэ.
Александр Лыгденов өөрөө эрдэмтэн бэшэшье һаа, энэ талаар түүхын шэнжэлгэнүүдые уншаһан, шудалһан хүн хадаа сартуул угсаатан тухай хужарлама һонирхолтой хөөрэлдөөнэй эхи табижа магад бэзэ.
Монголой Завхан аймаг руушье аяншалгаар ошохо зорилготой ха.
Монголой суута ирагуу найрагша Р. Чойномой “Буряад” найраглалда талархалай харюу Сэмжүүхэйн нэрэһээ бэшэһэн Лубсанай Оюунсэсэгые дурдая.
Буряад шудалалгын академидэ нарин бэшэгэй даргаар ажалладаг түүхын ухаанай доктор Л. Оюунсэсэг Р. Чойномой найруулгые дахан, гол героиниин зүгһөө удхатай, уянгатай бэшэгээ толилуулба ха юм.
Онсо һонин үүсхэл бэшэ гү?
Сэмжүүхэйн амин сэдьхэл соо өөрөө орошоод байһанда адли мэдэрэлдэ абтаа ёһотой, иимэ мүрнүүдые бэшэжэ байхадаа.
Уран зохёолой юртэмсэ, юрэнхыдөө, захагүйл даа.
Галина Базаржапова-Дашеева, «Байгал» сэтгүүлэй эрхилэгшэБуряад Улас"Байгал" сэтгүүлуран зохёол   фото: pixabay. com -Хашагай хоронһоо һэргылһэн тарилгатай байжа,  тэрэ хүбүүхэн барагтай гарасалдаба.
Иимэ тарилга абаһаншье зон хорото шумуулай хазаһанһаа боложо үбшэлдэг юм.
Тиимэһээ үхибүүндэ һэргылэмжын арга хэгдэхэ, - гэжэ Роспотреб- хиналтын мэргэжэлтэд дуулгана.
Һүүлэй хэдэн жэлэй туршада тайгын хашагууд олошороо.
Эгээл эдэнэр энцефалит тараадаг шумуулнууд.
Нёдондо Буряадаймнай аяар 4000 ажаһуугшад хашагта хазуулжа, эмшэдтэ хандаһан байна.
Үшөө хэды зон хазуулһан аад, эмшэдтэ хандаагүй гээшэб?
Тиимэһээ саг соонь һэргылэмжын тарилга табюулха хэрэгтэй бшуу.
Ой модон соо ороходоо, ута түриитэй, хамсытай хубсаһа, малгай үмдэхэ гэжэ оролдохо хэрэгтэй.
Саг үргэлжэ бэе бэеэ шалгажа байхань шухала.
Гэнтэ хашагта хазуулбал, ургамалай тоһо дээрэнь түрхижэ, 10-15 минутын туршада байлгаха хэрэгтэй.
Удаань нариихан утаһаар бахалуурдажа, аалихан татажа гаргаха хэрэгтэй.
Хазаһан газартань 70% спирт, йод түрхихэ болонот.
Хашагые шэнжэлгэдэ үгэжэ, өөрынгөө шуһа эмшэдтэ хандажа тушаагты.
Хашагта хазуулһанай хойшолон аймшагтай гэжэ ойлгохо хэрэгтэй бшуу.
Ойлгомжотой, һэргэг ябагты!
Автор: Булат БАДМАЕВФото: pixabay. comхашагай аюултай хаһа   фото: Анна ОГОРОДНИК Декабриин 5, гарагай 2, буряад-монгол литээр 13.
Амгалан тайбанай, ута наһанай, баялигай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ, һайн үдэр.
Хүүгэдэй түрэһэн үдэр тэмдэг- лэхэгүй, шухала хэрэг үйлэдэхэгүй, гэрһээ холо эльгээхэгүй.
Энэ үдэр харгыда гарахада, зүүн зүг руу муу, бусад зүг руу - гэмгүй.
Нохой жэлтэндэ һанаһанаа бүтээ- хэдэ, урагшатай гараг; хонин жэлтэнэй буянай үдэр.
Үһэеэ абхуулхада – эрмэлзэл оролдолго ехэдэхэ.
Декабриин 6, гарагай 3, буряад-монгол литээр 14.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мори- ёо хиидхэхэдэ; эхилһэн хэрэгүүдээ тү- гэсхэхэдэ, һуралсал эхилхэдэ, һайн үдэр.
Сэрэг хүдэлгэхэгүй, заргалдахагүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – эд бараан элбэгжэхэ.
Декабриин 7, гарагай 4, буряад-монгол литээр 15.
Амгалан байдалай, илангаяа мориной хэшэг даллага абахада, үхэр, луу, нохой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр амидаралай хүсэн һуларна, эхилһэн хэрэгүүд буруу һүрэжэ болохо, эмнэлгэ эхилхэгүй, аха дүүнэртэеэ найрлахагүй.
Энэ үдэр харгыда гарахада, урда зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулалтагүй – үлзытэй гэбэшье, энэ үдэр һүнэһэн толгойдоо оршоно.
Декабриин 8, гарагай 5, буряад-монгол литээр 15 (дабхарлаба).
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ; эхилһэн хэрэгүүдээ дүүргэхэдэ, һуралсал эхилхэдэ, һайн үдэр.
Түрэл гаралнуудтаяа найрлахагүй.
Харгыда гарахада, урда зүг руу муу, бусад зүг руу - гэмгүй.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – үлзытэй, гэбэшье һүнэһэн толгойдоо оршоно гэжэ ойлгохол даа.
Декабриин 9, гарагай 6, буряад-монгол литээр 16.
Бальжиниматай (Согто) үдэр амидын ба нүгшэһэнэй ямаршье үйлэдэ һайн.
Энэ үдэр Синпүн гэхэ мэтэ газарай бусад эзэдэй байбалнь гү, али үгышье һаань, согто хутаг, буян болохо.
Амгалан тайбанай, хониной хэшэг даллага абахада, һанаһанаа бүтээхэдэ, газар худалдажа абахада, бэшэмэл ажалнуудаа согсолходо, һайн үдэр.
Энэ үдэр гэрэй һуури татахагүй, гэр бараа заһабарилхагүй, ондоо тээшэнь зөөлгэхэгүй.
Харгыда гарахада, баруун зүг руу муу, бэшэ зүгүүд руу - һайн.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – үбшэндэ.
Декабриин 10, гарагай 7, буряад-монгол литээр 17.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр гарза гаража, хулгай худалшье боложо болохо, шухала хэрэгүүдые, эмнэлгэ эхилхэгүй.
Харгыда гарахада, баруун зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – нюдэнэй хараа, үнгэ шарай муудаха.
Декабриин 11, гарагай 1, буряад-монгол литээр 18.
Эдеэнэй, баялигай, малай хэшэг даллага абахада, һайн үдэр.
Энэ үдэр амидаралай хүсэн һуладана, эхилһэн хэрэгүүд муу хойшолонтой байжа болохо; илангаяа эмнэлгэ эхилхэгүй, наһа барагшые хүдөөлхэгүй.
Энэ үдэр харгыда гарахада муу, илангаяа зүүн зүг руу.
Луу жэлтэнэй урагшатай, һайн үдэр.
Үһэеэ абхуулхада – гарза гараха.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  Эдэнэр саашадаа Түнхэнэй аймагта июнь һарын эхеэр үнгэргэгдэхэ адуушадай чемпионадта хабаадаха зорилготой.
Холын замда гараһан эрэшүүл найдамтай моридтой.
Абориген үүлтэрэй морид набтарханшье һаа, ехэ тэнхээтэй, тэсэбэритэй, номогон зантай.
Нэгэ үдэрэй туршада наяад модо гаталжа, моридтоо оройдоо үбһэ, обёос эдюулжэ, эрэшүүл Буряадай ниислэл хото хүрэбэ.
Тиигэжэ аяншад долоон хоногой туршада Улаан-Үдэ хотодо амарха түсэбтэй. һүүлэй үедэ   тус үүлтэрэй адуунай тоо үсөөн боложо, һанаамни ехээр зобоно», - гээд адуушан Баяр Доржиев хэлэнэ.
Энэ асуудалда  олоной анхарал татаха һанаатайгаар Баяр Доржиев морёор холын аянда гарахаяа шиидээ.
Абаяа Зоригто хүбүүниинь дэмжэжэ, хамта Түнхэн ошожо ябана.
Утын замда уулзаһан түмэр моридой жолоошод бидэниие халуунаар угтана, баяраа мэдүүлнэ»,- гэжэ Зоригто Доржиев  хэлэнэ.
Аяншад һайн амаржа, июниин 10-нда Түнхэнэй аймагта болохо ехэ хэмжээндэ хабаадалсаха.
Олондо буряад үүлтэрэй моридые харуулжа, эрхим байһыень тодорхойлхо болоно.
Фото: Агинская правдаБуряад УласАгаХүдөө ажахы  - Юлия Григорьевна, үнгэрэгшэ 2022 ондо танай албанай ябуулhан эгээл шухала удхатай хэрэгүүд тухай хөөрэжэ үгыт.
- Yнгэрэгшэ жэлэй январь hарада Федерациин Зүблэлэй хэмжээндэ Буряад Уласай үдэрнүүд үнгэргэгдэжэ, сенаторнуудай хабаадалгатайгаар шиидхэгдэхэ шухала асуудалнууд зүбшэн хэлсэгдэhэн юм.
Зүблөөн дээрэ манай уласай ниигэмэй ба экономикын - агаарай шанар hайжаруулгын, гэр байрын ба хотын ажахын байдал hайжаруулгын, газ түлишөөр хангалгын болон бусад олон асуудалнуудаар шиидхэбэринүүд абтаhан байна.
Бүрин эрхэтэ түлөөлэлгын албан эдэ бүгэдэ баталалгануудай амжалтатайгаар бэелүүлэгдэхын тулада тусхай харюусалгатайгаар хүдэлдэг.
2022 ондо сэрэгэй тусхай операци эхилжэ, бүгэдэ зондо бүхөөр хадуугдаа.
Тэрэнэй эгээл түрүүшын үдэрhөө эхилжэ, манай албанай түлөөлэгшэд үшөө нэгэ ехэ үүргэтэ хэрэгүүдые бэе дээрээ даажа абаа.
Манай гүрэнэй Оборонын яаманай госпитальнуудта хэбтэhэн, шархатаhан сэрэгшэдые харууhа анхарал дороо абажа, арга шадалаараа туhаламжа үзүүлнэбди.
Жэлэй туршада 500 гаран сэрэгшэдтэ элдэб янзын дэмжэлтэ туhаламжанууд үзүүлэгдэhэн байна.
Хосорhон үнэмшэлгэ дансануудые hэльбэн шэнэлхэ, шэрэжэ зөөлгэхэ, хүндэ шархын хойшолонгые усадхаха, сэрэгшэдэй урма зоригые бадарааха, баярлуулха г. м. үйлэ хэрэгүүд үргэлжэ ябуулагдадаг.
Тусхай операциин газарhаа гутал хубсаhагүй ерэhэн ушарнууд оло дахин болодог.
Бидэ тэдэниие бүхы арга шадалаараа хубсаhаар ба хэрэгсэлнүүдээр хангахые оролдодогбди.
Буряад нютагуудай ба Москва хотын hайхан сэдьхэлтэй зоной хүсөөр госпитальнуудта хэбтэhэн сэрэгшэдтэ 700 мянгаад тухай түхэриг мүнгэн суглуулагдажа, түрүүшээр эгээл шухала хэрэгсэлнүүд абтаhан байна.
Сэрэгшэдые түргэн хүл дээрэнь бодхоохын тулада 40 гаран янзын тусхай тоног түхеэрэлгэ абтаа: зайн галаар ябуулагдадаг кресло-каталканууд, таягууд, тулуурнууд, оньhото аргын аппарадууд.
Тэрэнэй хажуугаар манай Бүрин эрхэтэ түлөөлэлгын албанда ондоо регионуудай – Үбэр Байгалай хизаарай, Тывагай, Хальмагай, Эрхүү можын сэрэгшэд туhаламжа гуйжа хандадаг.
Ехэнхи ушарнуудта данса үнэмшэлгэнүүдые hэльбэн шэнэлэлгын талаар асуудалнууд гарадаг.
- Буряад Уласай ажаhуугшадай талаhаа хэр зэргэ туhаламжа үзүүлэгдэнэб?
- Манай нютагай арад зоной дэмжэлтэ туhаламжагүйгөөр энэ хэрэгые эмхидхэн ябуулхань яашье аргагүй гэжэ тэмдэглэхэнь шухала.
Yнгэрэгшэ зунай сагhаа эхилжэ, аймагуудhаа хоёр долоон хоногой вахтын ар- гаар эхэнэрнүүд ерэжэ туhалдаг болоhон.
Мүнөөдэрэй байдалаар, хамтадаа 17 туhа- маршадай бүлгэмүүд ерэжэ, госпитальнуудта хэбтэhэн сэрэгшэдтэ дэмжэлтэ үзүү- лээ.
Хэншье хооhон гартай ерэдэггүй, булта элдэб янзын амтатай эдеэ, зүгын бал, гахайн саала болон hахюуhануудые бэлэг болгожо асардаг.
Сэрэгшэ бүхэн өөрынгөө аймагай түлөөлэгшэдые хүлеэдэг.
Сэлэнгын, Бэшүүрэй, Мухар-Шэбэрэй, Баунтын, Тарбагатайн, Захааминай, Баргажанай, Хяагтын, Ивалгын, Муяын, Ахын аймагуудhаа болон Буряад Уласай Эдэй засагай яаманай, Үйлэдбэриин ба худалдаа наймаанай яаманай, ветеринариин албанай мэргэжэлтэд ерэжэ эрьеhэн байна.
Мүн лэ Москва хотодо ажаhуудаг манай нютагаархид шархатаhан сэрэгшэдые шэрэжэ зөөхын, алишье талын асуудалнуудые шиидхэдэг, эм- нэлгын аппарадуудые худалдажа абахада туhалдаг ба үшөө тоогүй олон хэрэгүүдтэ туhаламжа үзүүлдэг.
Тиигээд энэрхы сэдьхэлэй буянта хэрэгүүдые олондо мэдүүлэнгүй үйлэдэхые оролдодог заншалтай юм.
Сэрэгшэдэй зоригоо хухарангүй ябахын, зүрхэ сэдьхэлдэнь урма баяр бадараахын тулада бидэ лама санаартаниие, артистнуудые ба дуушадые урижа абаашадагбди.
Тиимэ хүнүүдтэй уулзалга бүхэн хүбүүдэй түргөөр эдэгэжэ, хүл дээрээ бодохо хэрэгтэнь аргагүй hайн нүлөө үзүүлдэг гэжэ эли.
Уй гашуудалынь таража, үбшэнгүүдынь бууража: «Бүхы Буряад оромнай маанадые дэмжэнэ! » - гэhэн бодолоор урмашан баярладаг.
- Танай албанай түлөөлэгшэд сэрэгэй тусхай операциин газар руу мордоhон сэрэгшэдтэй холбоо барисаатайгаар хүдэлдэг гү?
- Тиимэ, энэ талаар мүн лэ ехэ ажаябуулганууд бэелүүлэгдэдэг.
Манай «Амаралтын таhалга» соо сэрэгшэдые, тэдэнэй гэртэхиниие угтажа абаад, түлбэригүй миинтээр байлгадаг, эдеэлүүлдэг ба үдэшэдэг гуримтай.
Тэрэнэй хажуугаар тусхай операциин газарта дайлалдажа байhан сэрэгшэдтэ эльгээгдэhэн посылкануудые ба элдэб ашаануудые түргэн саг соо абаашахын тулада хэмжээнүүд абтадаг.
Бүрин эрхэтэ түлөөлэлгын албан соогуур долоон хоногой туршада хэды олон томошье, багашье посылканууд гарадаг ушартай.
Манай Буряад Улас сэрэгшэдые дэмжэлтын талаар олондо жэшээ болодог.
Нютагаймнай hайхан сэдьхэлтэй хүнүүд хамтаран нэгэдэжэ, бүхы арга шадалаараа сэрэгшэдтээ туhална.
Тэдээн сооhоо эгээл эдэбхитэй зониие нэрлэхэ дуран хүрэнэ – Хяагта нютагай Оксана Владимировна Герасименко (Пчелка), Улаан-Yдын Денис Леонов, сэрэгэй сурбалжалагша Александр Гармаев, Москва хотын Светлана Норсоновна Будаева ба «Һэеы гэр» бүлгэм, «Своих не бросаем» гэhэн бүлгэмэй Рада Цынденжаповна Дамбаринчинова ба Оксана Нимбуевна болон бусад.
Эдэ зоной саада тээманай эбтэй эетэй Буряад ороной ажаhуугшад!
Оюна Норбоева, Екатерина Иванчикова, Ешина Баторова, Юлия Дагданова, Юлия Бураева - эдэнэр сэрэгшэдтэй хүдэлнэ- Буряадай түлөөлэлгэтэ албан Украинын сү- лөөлэгдэhэн газарнуудта ямар үүргэтэ хүдэлмэринүүдые ябуулнаб?
- Россиин Юрэнхылэгшэ В. Путинай даабаряар Буряад Улас Донецкын Арадай Уласай Старобешевскэ аймагые харгалзалга дороо абажа, туhаламжа үзүүлдэг.
Тэрэ ушараар Буряадай Бүрин эрхэтэ түлөөлэлгын хүтэлбэрилэгшэ Игорь Иванович Зураев тусхай ажалай бүлгэм байгуулжа, тэндэхи хүдэлмэринүүдэй зүг шэг тодорхойлhон байна.
- Танай мэргэжэлтэд буряад хэлэ бэшэгэй, соёлой ба ёhо заншалай хүгжэлтэдэ анхаралаа хандуулдаг гү?
- Буряад арадайнгаа үндэhэн заншалнуудые hэргээхэ хэрэгтэ бидэ онсо анхаралаа хандуулжа хүдэлдэг гуримтайбди.
Манай Түлөөлэлгын албанай байшан соо амаралтын үдэрнүүдтэ илангаяа олон зон суглардаг.
«Номин» гэжэ үхибүүдэй угсаатанай соёлой клубай гэшүүд сугларжа, Аюна Алексеевна Борхоновагай хүтэлбэри доро буряад хэлэнэй, соёлой ба ёhо заншалнуудай хэшээлнүүдтэ ябадаг.
Буряад дуунуудаа дууладаг, хатар наадануудые гүйсэдхэдэг заншалтай.
Москвада ажаhуудаг нютагаархиднай иимэ хэмжээнүүдтэ ехэ дуратайгаар хабаададаг гэжэ тэмдэглэхэнь шухала.
Yнгэрэгшэ 2022 оной де- кабрь hарада бидэнэй хамтын хүсөөр Москвагай Үндэhэтэнэй гэртэ буряад арадай соёлой үдэрнүүд баяр ёhололой оршондо үнгэргэгдөө.
2022 ондо Москва хотодо оюутадай нютагаархидай нүхэсэл байгуулагдаhан.
Тэрэ бүлгэмдэ түб хотын 14 университедэй оюутад хамтаран нэгэдэжэ, буряад хэлэнэй ба түүхын клубуудые нээhэн байна.
Залуу үетэнэй ехэнхи хубинь дээдэ hургуулинуудаа түгэсхэhэнэй удаа түрэл Буряад орондоо бусаха түсэбтэй.
Yшөө манай түлөөлэлгын түбэй мэргэжэлтэд Москвагай hургуулинуудай фестивалиин хэмжээндэ тусхай экскурсинуудые үнгэргэдэг, буряад арадай соёл түүхээр эрдэм мэдэсээрээ хубаалдадаг.
Жэл бүхэндэ бидэ «Алас Дурнын регионуудай үдэрнүүд» гэhэн түлэбтэ хабаадажа, Буряад ороноо суурхуулха гэжэ оролдодогбди.
Тэрэнэй хэмжээндэ 2022 ондо Москвагай метрополитенэй эгээл олон зоной ябадаг «Арбадай – Покровой» гэhэн замаар табигдадаг «Алас Дурнын экспрессэй» бүридэлдэ Буряадай вагон олоной hонирхол татаhан юм.
Энэ интервью соо манай Бүрин эрхэтэ түлөөлэлгын түбэй ажаябуулгануудай багахан хуби тушаа хэлэгдэбэ.
Мүнөөнэй ехэ орёо хүндэ сагта тон үсөөн тоотой манай коллектив бүхы арга шадалаараа оролдожо, Эхэ оронойнгоо түб хотодо энэрхы сэдьхэлэй дулаахан элшэ гэрэлтэй, олондо туhатай, үлзы заяатай олтирогхониие байгуулжа шадаhан.
Автор: Баярма БАТОРОВА Ерэхэ 2021 ондо түрэл “Буряад үнэн” сонимнай байгуулагдаһаар 100 жэлэйнгээ ойн баяр тэмдэглэхэнь.
Буряад хэблэлэй эхи табиһан “Буряад үнэн” эгээл түрүүн 1921 оной декабриин 21-дэ “Шэнэ байдал” гэһэн нэрэтэйгээр дэлхэй хараһан байна.
Шэнэ газетэ хэблэхын урда эмхидхэлгын ехэ ажал хэгдээ.
Түүхын хуудаһануудые ирахада, һонирхолтой дансанууд гарана.
Үшөө ноябриин 30-да мүнгэ һомолхо тухай асуудал бодхоогдоо.
М. Амагаев ба К. Ильин гэгшэдэй тусхай бэшэг РКП(б)-гэй ЦК-гай Алас Дурнын бюрогой суглаанда харагдажа, гуйлтыень хангаха гэжэ шиидхэбэри абтаа.
1921 оной декабриин 1-дэ Шэтэ хотодо Алас Дурнын Республикын Буряадай автономито хүтэлбэриин (Бурмонавтоупр) Президиумэй түүхэтэ зүблөөн үнгэргэгдөө.
Президиумэй түрүүлэгшэ Матвей Амагаев буряад газетэ хэблэхэ тухай элидхэл хээ.
“Буряад-Монголой ажабайдал” гэжэ түрүүшын сонин нэрлэгдэхэ байгаа.
Матвей Иннокентьевичэй һанамжаар, албанай хэрэгүүд тухай мэдээсэхэ үүргэтэй сонин хоёр долоон хоног соо нэгэ удаа монгол хэлээр хэблэгдэхэ ёһотой бэлэй.
Хорин үдэр болоод, декабриин 21-дэ, түрүүшын дугаар гарахадаа, “Шэнэ байдал” гэжэ хубилгагдаһан байна.
1922 оной майн 1-һээ “Шэнэ байдал” долоон хоногто нэгэ дахин 1000 хэһэгээр хэблэгдэжэ эхилээ.
1923 онһоо хойшо “Буряад- Монголой үнэн” гэһэн нэрэ абаад, саашадаа үндэһэн сонимнай “Буряад үнэн” болоод, мүнөөшье болотор хэблэгдэнэ гээшэ ааб даа.
100 жэлэй хугасаада хэдэн сая һонирхолтой мэдээсэлнүүд, уран зохёолшодой бүтээлнүүд, статьянууд гараһан түүхэтэй.
Олоной һонирхол татамаар зарим материалнуудые хүндэтэ уншагшадтаа һануулан дурадхаха хүсэлтэйбди.
Буряад-Монголой АССР-эй түрүү зоной түлөөлэгшэд Москва ерэбэ M0СКВA, 22.
(ТАСС).
Январиин 21-дэ Буряад- Монголой АССР-эй мэдээжэ хүнүүдэй түлөөлэгшэд Москвада бууба.
Вокзалай перрон дээрэ тэдэниие Моссоведэй гэшүүд, Москвада байһан БМАССР- эй Засагай газарай гэшүүд – газар элдүүрилгын нарком нүхэр Маркизов, дотоодын худалдаа наймаанай нарком нүхэр Балтуев, мүн тиихэдэ заводуудай ажалшадай, оюутадай түлөөлэгшэд угтаа.
Айлшадые БМАССР-эй Совнаркомой түрүүлэгшэ нүхэр Доржиев болон ВКП(б)-гэй обкомой секретарь нүхэр Ербанов толгойлоо.
Нүхэр Ербанов Москвада үнгэргэхэ түрүүшын үдэртэ метро хүрэхэ, ниислэл хотын бусад гоё газарнуудые хараха, Ехэ театр соо Ленинэй наһа дүүрэһээр 12 жэлдэ зорюулагдаһан зүблөөндэ хабаадаха хүсэлтэйгөө мэдүүлээ.
Москвада делегациин хабаадагшадтай хөөрэлдөөнүүд (ТАСС ТЕЛЕГРАФААР ДАМЖУУЛАГДАА) Нүхэр Сталин үгэнүүдтэм дулааханаар миһэрээ.
Нүхэр Бадмаев, Сэлэнгэ аймагай Сталинай нэрэмжэтэ колхоз.
Баяр ёһололой зүблөөнэй һүүлдэ нүхэр Сталинда Буряад- Монголой АССР-эй үмэнэһөө бэлэг барюулааб: үндэһэн буряад хубсаһа - торгон дэгэл бүһэтэеэ, мүнгэн хутага, мүнгэн гааһа.
“Нүхэр Сталин, би танай нэрэмжэтэ колхозой гэшүүнби.
Колхознигууд намайе Москва үдэшэхэдөө, танда дуратай болон үнэн сэхэ байһанай тэмдэг болгон, энэ бэлэг дамжуулхыемни үгөө”, - гэжэ хэлээб.
Нүхэр Сталин үгэнүүдтэм дулааханаар миһэрээд, бэлэгыемнай тодожо абаа.
Манай үндэһэн хубсаһа үмдэхэдэнь туһалааб.
Бүһэеэ бэһэлхэдэнь, гааһа барюулааб.
Нүхэр Сталин тэрэ дороо тамхи хэжэ, гааһаяа носоогоо.
Шангаар гарыемни адхажа, буряад-монгол арадта баяр хүргөөд: “Хэр ажаһуунат? ” – гэжэ асуугаа.
Харюудань би уласаймнай бүхы ажаһуугшад үдэрһөө үдэртэ бүри һайн, хүхюутэй ажаһууна гэжэ найдуулааб: “Та буряад-монгол арадые шадалтай, сула ажабайдал зохёожо һургаат.
Бидэ танда энэ жаргалтай байдалайнгаа түлөө баяраа мэдүүлнэбди”.
Хэдэн минутын үнгэрхэдэ, үшөө нэгэ баяртай уулзалга болоо – Советскэ Союзай маршал Клемент Ефремович Ворошиловтай.
Хамгаалалтын нарком 1931 ондо Буряад-Монгол ерэхэдээ, манай колхоз хүрэһэн юм.
Тиимэһээ мүнөө хэр хүдэлжэ байһаарнай һонирхоо.
Дуратай наркомдоо омогорхол дүүрэнээр харюусааб: “Колхоздомнай хамаг юумэн үндэһөөрөө хубилаа.
Бидэ жаргалтай ажаһуунабди”.
«Ниислэл хотын гоё һайханиие гайхаабди» МОСКВА, 21.
(Манай тусхай корр. Январиин 21- дэ үглөөнэй 5 сагта Москва хүрөөбди.
Моссоведэй, хэблэлэй түлөөлэгшэд, Буряадай нютагаархидай эблэл, Буряадай түлөөлэлгын эмхи бултадаа, мүн тиихэдэ нүхэд Ербанов, Доржиев, Маркизов бидэниие угтаа.
Станциһаа тусхай автобусуудаар “Гранд Отель” зошод буудал ошообди.
Делегадууд ниислэл хотын гоё һайханиие, дулаан угталгые, анхаралтай хандасые ехэ гайхаа.
ВАНЧИКОВ.
Ехэ жаргал Нүхэр Хуса Намсараев – уран зохёолшон.
Намайе Москва хото эльгээжэ, минии уласай ажалша арад намда ехэ хүндэлэл үзүүлээ.
Кремлиин танхим соо үгэ хэлэхэдээ, сэдьхэлни ехээр хүдэлөө.
Нүхэр Сталинда зорюулһан шүлэгөө уншаһандаа тон жаргалтайб.
Буряад-монгол хэлэн дээрэ уншажа дүүргэхэдэм, ород оршуулгань нүхэр Сталинда барюулагдаа.
Нүхэр Сталинда болон суг ажал ябуулагшадтань – нүхэд Молотов, Ворошилов, Калинин болон Орджоникидзедэ һүүлэй үеын бүтээлээ – “Цыремпил” романайнгаа түрүүшын хуби барюулааб.
Уран зохёолшондо нүхэр Сталин шэнги уншагшадтай байхаһаа ехэ хүндэ үгы.
Гэхэтэй хамта тэрэ минии романай авторшье болоно.
Юундэб гэхэдэ, тэрээн тухай бодол намда урма зориг түрүүлээ, зохёохы ажалайм амжалтада туһалаа юм.
Нүхэр Сталинтай уулзалга намайе урмашуулаа.
“Цыремпил” романайнгаа хоёрдохи хубиие хэблүүлһэнэйнгээ һүүлээр шэнэ зохёол бэшэжэ эхилхэб.
Тэрээн соогоо нүхэр Сталинай анхаралай ашаар үзэгдөө харагдаагүйгөөр хүгжэн һалбарһан Буряад- Монгол орон зураглахаб.
"Буряад үнэн" сониной 100 жэл Санкт-Петербургын «Гунзэчойнэй» дасанай шэрээтэ ламын эрдэмэй талаар орлогшо, гэбшэ hаарамба Цырен ламхай (Дармажапов Цыренжап Баторович) түбэд-монгол зурхайн эрдэмые гүнзэгыгөөр шудалhан, онсо хараа бодолтой ламанарай нэгэн.
Одо мүшэдэй, hара наранай хүдэлөөнүүдые тоолон шэнжэлжэ, хэдэн мянгаад жэлнүүдэй нюусануудтай Буддын шажанай зурхайн номой ёhоор тайлбарилан, сэсэн мэргэн айладхалнуудые үршөөдэг.
- Цырен ламхай, өөр тухайгаа хөөрэжэ үгыт.
- Би Үбэр Байгалай хизаарай Ага тосхондо түрэhэмби.
Эсэгэмни Буряадай Зэдэ нютагай гарбалтан, эжымни Агын тойрогой Зүдхэли нютагта түрэн үдэhэн юм.
Жаргалов Басагаадай гэжэ нагаса абамни хамтын ажахын түрүү механизаторнуудай нэгэн байhан.
Минии Зүдхэлиин дунда hургуулиин hурагша ябаха үедэ гэртэхимни Буряадай Ивалга hуурин зөөжэ ерэhэн.
Би Улаан-Yдын Буряадай үндэhэн лицейдэ hураhан байнаб.
Саашадаа Ивалгын Д-Д. Заяевай нэрэмжэтэ «Даши Чойнхорлин» университедтэ орожо hураад, Энэдхэгэй Дрепунг-Гоман дасанда 10 гаран жэлэй туршада hуража түгэсхөөб.
2013 онhоо Санкт-Петербургын дасанда нангин албанай хэрэгүүдые үйлэдэнэб.
- Түбэд-монгол-буряад зурхайн нюусануудтай манай уншагшадые танилсуулыт.
- Хэдэн мянгаад жэлнүүдэй саада тээ Бурхан багшын номноhон зурхайн айладхалнууд гайхамшагта арга боломжонуудтай.
Тэрээн дотор үнгэрhэн, мүнөөнэй ба ерээдүй сагуудай дэлхэйн байдалай ушарнууд, сагай уларил, хүн бүхэнэй хуби заяан тушаа сэсэн мэргэнээр хэлэгдэhэн.
Мүнөө тэрэ урданай зурхайн гүнзэгы удхатай, орёо тоололгонуудынь тон дүүрэнээр хэрэглэгдэхэеэ болиhон гэжэ эли.
Нялха үхибүүнэй наhанай зурхай зуруулжа, үйлын үриин муу хойшолонгуудые тодорхойлоод, үргэлжэ заhал бүтээлнүүдые үйлэдэжэ байбал, тэрэ табисуурhаа hураггүй hайн хуби заяа эдлэхэ.
Жэшээнь, нэгэ адли муу үдэрэй сагта түрэhэн хоёр хүнүүд түрмэдэ орожо хосорхо гэhэн заяа табисууртай байба.
Тиигээд нэгыень тон балшар наhанhаань үргэлжэ маани хуралнуудта ябуулжа, заhалай бүтээлнүүдые үйлэдэжэ байбал, тэрэ түрмэдэ орожо хосорхогүй.
Харин ямаршье заhал бүтээгдээгүй хоёрдохи хүниинь табисуураараа хосорхо заяатай.
Али гэбэл, зурхайн айладхалаар, үе наhандаа ехэ хүл муутай зобохо хубитай үхибүүе багаhаань уншалга бүтээлнүүдээр заhажа байбал, хүлынь муудаашье hаа, үбшэндэ дарагдажа доройтохогүй.
Зурхайгаар «Тэрсүүд», «Модон хохимой» тэмдэгтэй муу үдэрнүүдтэ түрэhэн гү, али гэбэл, муу аашатай, ехээр уурладаг, депрессидэ ородог г. м. аягүй зан аашатай түрэhэн табисууртай үхибүүдтэ элдэб заhалай уншалгануудые хэжэ, хуби заяаень hайн тээшэнь хубилгадаг.
Энэ ушарта эгээл эрхимынь «Сунды» уншалга юм.
Тиихэдээ үхибүүнэй ургажа томо болоторнь, олон жэлнүүдэй туршада үргэлжэ «Сунды» уншуулжа, дасангуудай уншалгануудта һара бүхэндэ нэрыень оруулжа байбал, эрхимээр заhардаг.
Yшөө ехэ хуралнуудта үргэлжэ ябуулжа байбал, тэрсүүд үдэрэй хойшолонгуудынь арилдаг юм.
Гэртэхиниинь ба өөрөө үхибүүн ехэ этигэлтэйгээр, үнэнхэ зүрхэнhөө оролдохо ёhотой.
Yхибүүнэй тон бага наhанhаа эхилжэ, заhалай бүтээлнүүдые үйлэдэхэнь шухала гэжэ үшөө дахин тэмдэглэнэб.
Юундэб гэхэдэ, жэшээнь, гэр бүлэгүй, гансааран ябаха, үри хүүгэдтэй болохогүй г. м. табисууртай хүнүүд 35-40 наhа хүрөөд, дасан ерэжэ, абарал гуйхадань, ехэнхи ушарнуудта хожом болошоhон байдаг.
Зурхайн айладхалнуудта үнэнхэ зүрхэнhөө этигэн найдажа, буян үйлэдэhэнэй ашаар ямаршье муу үйлын үриин табисуурые заhаха арга боломжонууд олгогдоно.
- Коронавирус тушаа эртэ урдын зурхай соо бэшэгдэhэн гү?
- Yнгэрэгшэ жэлэй зурхай соо халдабарита үбшэнэй дэлгэрхэ тушаа ехээр бэшэгдэнхэй.
Тэрээнhээ урдахи жэлнүүдтэ тиимэ мэдээнүүд байгаагүй.
Yшөө урдын зурхай соо 2019 ондо аймшагтай халдабарита үбшэнэй Хитадhаа Америкэ хүрэтэр дэлгэрхэ тушаа хэлэгдэhэн.
Сентябрь соо ковидай тогтоод байхадань, Зурхайн ном соо үшөө шангаар сохихо гээд гаража байгаа hэн.
Энэ коронавирус тушаа аяар 5000 жэлэй саада тээ айладхагдаhан байна.
Ехэл гайхалтай даа!
- Коронавирус хэзээ hалаха гээшэб?
- Зурхайгаар ковид үбшэн гансал 2020 ондо дэлгэрээд, саашанхи жэлнүүдтэ байхагүй.
Декабриин 15-hаа үбшэнэй хүсэ шадалынь hуларжа эхилээд, гаража байhан үхэр жэлдэ мартагдаха гэжэ hанамаар.
Олон жэлэй үбшэн бэшэ гэжэ эли.
- Ямар hайн мэдээ дуулгабат!
- Ерэхэ жэлдэ коронавирус hалаад, ондоо бэрхэшээлнүүд ушаралдаха.
- 2020 он ородоор «високосный» гэдэг «үндэр» жэл байгаад, иимэ ехэ аюулта бэрхэшээлнүүд буугаа гү?
- Түбэд-монгол зурхай «үндэр» жэлые хараадаа абадаггүй.
- «Шулуунай Лүндэн» гэжэ тарни ковидhаа аршалха аргатай гэжэ үнэн гү?
- «Шулуунай Лүндэн» гэжэ муу сэмүүн сагай хамаг аюулнуудhаа абарха гэhэн бурханай үреэлтэй нангин ном юм.
Тэрэ ганса халдабарита үбшэнүүдhээ бэшэ, харин газарай хүдэлөөнэй, гал түймэрэй, уhанай үерэй, шанга hалхинай г. м. бусад олон хатуу аюулнуудhаа хамгаалха шэдитэ убадистай.
Тус нангин номые гэртээ бурханай хажууда табяад, арюунаар тахижа, тарнииень тооложо байбал, хэмгүй ехэ туhатай.
«Шулуунай Лүндэн» гэжэ хуушан монголоор бэшэгдэhэн томо ном бии.
Би үшөө буряадаар оршуулгыень хараа hэм.
Тэрээн соо тэды онуудта тиимэ үбшэнүүд дэлгэрхэ, галай, уhанай үерэй аюулнууд, ган гасуур, үлэнхэ жэлнүүд гараха г. м. бэшээтэй.
«Шулуунай Лүндэн» тарниие үнэнхэ зүрхэнhөө hүзэглэн уншадаг хүндэ үбшэн халдабашье, тэрэ дарагдахагүй, хүнгөөр үнгэрхэ.
Далай лама Ногоон Дара Эхын тарни уншагты гэжэ оло дахин дабтана.
Эртэ үглөөгүүр hэрин сасуугаа тус тарниие уншаад, халдабарита үбшэнүүдтэ бү дайрагдаhайб гэжэ зальбаржа байбал, ехэ hайнаар абардаг.
Тэрэнэй хажуугаар коронавирусаар үбдэhэн дүтынгөө хүнүүдэй түргөөр эдэгэхын тулада Сагаан Дара Эхын, Отошын тарнинуудые уншахада туhатай.
Зурхайн номоор вирус, микроб гээшэ амитай юумэд, «үбшэнэй шүдхэр» гээд тоологдодог.
Тиигээд маани тарнинуудые уншахада, тэдэ үбшэнэй шүдхэрнүүд халдажа шадахаяа болидог.
Хүндэ үбшэндэ нэрбэгдэжэ, өөрөө амилжа шадахаяа болёод, үхэхэ туйлдаа хүрөөд байhан хүнүүдэй түрэлхидэйнгөө хүсэтэйгөөр уншаhан маанинуудай хүсөөр амидырhан ушарнууд оло дахин дайралдадаг.
- Коронавирусhаа түбэд эмнэлгэ туhалдаг гү?
- Энэ хорото үбшэнтэй тэмсэлэй үедэ, Санкт- Петербургын жэшээгээр, түбэд эмнэлгын арга шадалынь илгаран, тобойсо харагдаа.
Мүнөөнэй антибиотигууд вирус микробуудые hалгаашье hаа, хүнэй бэеын дотор органуудые – эльгэ, зүрхэ, уушха, бөөрэ г. м. муудхаана гэжэ эли.
Энэ үедэ түбэд эмүүдые залажа уухада, коронавирусhаа ба антибиотигуудhаа hуларhан органууд аргагүй һайнаар эдэгэнэ гэжэ элирүүлэгдээ.
- Цырен ламхай, Танай hанамжаар, ямар ёhо гуримууд мүнөө hайнаар сахигданагүйб?
- Мүнөөнэй сагта обоо тахилгын хэрэг ехээр доройтоод байна.
Хүнүүд жэл бүхэндэ обоодоо гарабашье, сэржэмээ ёhо гуримаарнь, hайнаар үргэнэгүй.
Жэшээнь, архида дуратайшуул архияа харамнажа, үбhэ ногооной үзүүрээр халта сүршэжэ үргэhэн хэбэр үзүүлээд, бултыень өөhэдөө уужархидаг ушарнууд хаа–хаанагүй болодог.
Һанаа сэдьхэлээрээ харамнажа үргэhэн сэржэм – хооhон үргэл!
Манай Буряадай хада ууланууд, газар талмайнууд, гол мүрэнүүд олон мянгаад жэлнүүдэй саада тээ эзэд тэнгэринэртэй болоhон.
Харин юртэмсын галабай хэмжээгээр hураггүй хойно, тон hаяын сагта хүнүүд бии болоод, эдэ газарнуудта байрлаа ха юм.
Лусад сабдагуудай, тэнгэринэрэй үни холын сагhаа эзэлээд байhан талмайнуудаар адууhа малаа үдхэжэ, уhа аршаанhаань ундалжа, модыень отолжо, гэр бараа барина.
Жэшээнь, Алхана хаанай сахин тахижа байhан нангин булануудтань гэнтэ хүнүүд ерэжэ байрлаад, бузарлажа эхилхэдэнь, ямар харюу үгтэхэб?
Обоодо мүргэхэдэ сээртэй, хорюултай үдэрнүүдтэ ошожо үргэдэг ушарнууд олошороо.
Али гэбэл, амаралтын үдэрнүүдтэ тааралдуулжа, обоо тахилганууд бүтээгдэнэ.
Ехэ юумэ мэдэхэгүй, шадахагүй үргэдэг зоной тоо олошороо гэжэ эли.
Тэдэнэр муу үдэр сагта, элдэб шүдхэр боохолдойнуудтай уулануудта гаража үргөөд, хорлуулhан ушарнууд хаа-хаанагүй болоно.
Лусадые hайнаар тахяагүй ушараар коронавирус дэлгэрээ!
Бүхы гол мүрэнүүдэй, нуурнуудай уhан бузарлагдажа, микробууд – «үбшэнэй шүдхэрнүүд» дэлгэрээ ха юм.
Манай элинсэгүүдэй хэдэн мянгаад жэлнүүдэй туршада нангинаар сахижа ябаhан обоо тахилган үнэн дээрээ айхабтар гүнзэгы удха шанартай, харюусалгатай хэрэг гэжэ хүнүүд ойлгохо ёhотой.
Эндэ жэнхэни урданай ёhо заншалнууд жэншэдгүй сахигдаха ёhотой.
Тиигэбэл улад түмэнэй, байгаалиин байдал hайн тээшээ хубилха аргатай!
Баярма БАТОРОВА  хөөрэлдэбэСанкт-ПетербургБуряад УласЦыренжап Дармажапов Модон хохимой үдэр шухала үйлэ хэрэгүүдые эхилэлтэгүй; ехэ тушаалай шэрээдэ гарахые, ном судар номлохые, шэнэ ажалда орохые, эмнэлгэ эхилхые, шэнэ гэр бариха ба шорой шулуугаар барилгын ажал хэхые, сэрэг хүдэлгэхые, наһа барагшые хүдөөлхые тэбшэхэ.
Энэ үдэр «морин үхэхэ, эмээл хухарха» ушарһаа харгыда гарахада муу, илангаяа зүүн зүг руу.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – үлэсхэлэндэ ба ангалгада. зурхай Буряад үүлтэрэй үхэр үдхэжэ байһан малшадай тоосоото суглаан ноябриин 13-да Ивалгын дасанда үнгэрөө.
Бандида хамба лама Дамба Аюшеевэй гэртэ үхэршэд, фермернүүд, зоотехнигүүд болон найман аймагай засаг дарганар хүрэжэ ерээ.
Буряад үүлтэрэй үхэрэй түлөө харюусалгатай хүнүүд булта нэгэ газар сугларба.
Мүнөө дээрээ буряад үүлтэрэй 350 үхэр ниигэмэй һүрэгүүдтэ тоологдоно: Захааминай Мэлэ нютагта – 44, Яруунын Иисингэ, Догнодо – 43, Баунтын Монгойдо – 42, Загарайн Хара-Шэбэртэ – 45, Түнхэнэй Мондо – 43, Ахын Саяанда – 45, Баргажанай Баянголдо – 44, Хурамхаанай Аргатада – 44 толгой.
Энэ жэл бүхы дээрээ эдэ нютагуудһаа 90 гаран тугал абтаа.
Үхэршэд тоособо – Буряад үхэр абаад хаража байнабди.
Нёдондо жэл иимэ малтай болоо һэмди.
Буряад үхэрнай адуун шэнги гэхэдэ болохо, өөһэдөө бэлшээд байдаг.
Мүнөө жэл 14 тугал абаабди.
Хамта дээрээ 57 толгой үхэртэйбди.
Үбэлынь эдэмнай ото бэлшээ.
Үбһэ үгэнгүй үбэлжөөбди гэхэдэ болохо.
Энэ малайнгаа олон болотор бидэ өөһэдөө үдхэхэбди.
Тиигээд арад зондоо тараажа эхилхэ ёһотойбди,– гэжэ Загарайн аймагай Хара-Шэбэр нютагай үхэршэн Цыден Цунгуев хөөрэнэ.
Хурамхаанай аймагай Аргата нютагай малшан Ардан Ринчинов тоосоо барихадаа, иигэжэ хэлэбэ: “Харасайн хажуудахи гүүртэдэ бидэ гэр бүлөөрөө байнабди.
Бэлшээри ехэтэй, уһа голтой, хужартай газартайбди.
Энэ мал шэрхи, хүниие бэедээ дүтэлүүлхэ дурагүй.
Ажаллахада амар.
Үбэлэй хүйтэндэ дулаан дал хорёодо ороогүй ондо ороо.
41 толгой үхэртэ хоёр аарба һолоомо, гурбан аарба үбһэ бэлдэһэн байгааб.
Энэ тэжээлээрээл үбэлжөө.
Сасуулбал, бидэ өөһэдынгөө улаан малаан казах үүлтэрэй 60 үхэртэ 50 аарба үбһэ эдюулээбди.
Буряад үхэрнай адуун шэнги байнал даа.
Тугалаа һайн абана.
Энэ жэл 12 үнеэн тугаллаа: 6 эрэ, 6 эмэ тугал гараа.
“Яруунада буряад үхэрнүүд Иисэнгэ, Догно нютагуудта байна.
Энэ зун эдэ мал Түрхэл гэжэ газарта зуһаба.
Буряад үхэр бэеэрээ заахан байгаашье һаа, шэрхил амитан байна.
Үбшэндэ бэлээр хүрэхэгүй, шииг нойтон газарта һалаа туруунь үбдэнэгүй.
Тугалынь түргэн тэнжэнэ.
Эхын умайһаа гарамсаараа, хүл дээрээ бодоно, хүхөө хүхөөд лэ, эхэеэ дахаад ябашана”, – гэжэ үхэршэн Гарма Цыбиков үсөөхэн үгөөр тайлбарилба.
Суглаанай үрэ дүн Найман тээшээ тараагдаһан мал шэнэ газарта дадаба.
Ондо һайн орожо, үнеэдынь түл үгэбэ.
Жэл соо һайн харууһан доро байба гээшэ.
Саашадаа юун хэгдэхэб гэжэ суглаан дээрэ тодорхойлогдоо.
Нэн түрүүн малайнгаа шуһа ойртуулхагүйн тула бухатай болохо тухай малшад хөөрэлдэбэ.
Эдэ бүхы 350 толгой мал булта өөрын паспорттай юм, тэндэнь мал бүхэнэй ДНК-код бэшээтэй.
Тэрэ кодой ёһоор лэ буханууд андалдаанда орожо байха.
– Тиихэдэ бидэ өөһэдын зоотехнигтэй болохо ёһотойбди.
Тэрэ мэргэжэлтэн бүхы гүүртэнүүдээр ябажа, өөрынгөө нарин ажал хэжэ байха ёһотой.
Сэбэр үүлтэрэй 1000 эхэ үнеэдтэй болоо гээшэ һаамнай, малай шуһан ойртохо, мал муудаха гэжэ айха хэрэггүй болохо.
ДНК-шэнжэлгэнүүдые ходо хэжэ байха хэрэгтэй, – гэжэ Зэдын аймагай фермер, мэргэжэлээрээ зоотехник, буряад үүлтэрэй мал үсхэбэрилэгшэ Анатолий Ощепков һанамжа оруулна һэн.
Энэ тоосоото суглаанай һайниинь юун байгааб гэхэдэ, малшад бэе бэетэеэ танилсажа, харилсаа холбоотой боложо, бэе бэеһээ юумэ һураха, мэдэхэ аргатай болобо гээшэ.
Тиихэдэ хамба ламаһаа, зоотехнигүүд болон ветеринарнуудһаа сэнтэй зүбшэл заабари абаба.
Үшөө өөһэдынгөө дурадхал оруулаа.
Ерэхэ жэлэй ажалай түсэб табигдаа.
Һанаа нэгэтэн үгөө ойлголсожо тараһаниинь ехэ һайшаалтай байна.
Эндэ сугларагшад буряад арадайнгаа урда ехэ харюусалга даажа байһанаа мэдэрбэ.
Гол шухалань гэхэдэ, “Буряад үхэр” гэһэн программа яһала амжалтатай бэелүүлэгдэжэ эхилбэ гэжэ ойлгохоор байба.
Автор: Бадмажаб ГЫНДЫНЦЫРЕНОВмал ажахы Коронавирус халдаһан зонойнгоо тоогоор манай гүрэн Хитадые хүсэбэ.
Апрелиин 27-ой байдалаар Ородой Холбоото Уласта шэнээр үбшэлһэн хүнүүдэй тоо 6 198 хүрэжэ, бүхыдөө 87 147 ушар бүридхэгдөө.
Энэнь Хитадта орходоо, 3 мянга гаран хүнөөр дээшэ болоно.
- Манай гүрэндэ байдаг буряад, тува, яхад, хальмаг зониие хитадуудтай эндүүрээд, шууяа татаха ушарнуудай гараһаниинь һаяханал шэнги.
Теэд мүнөө болоходо, урда хүршэнэрнай Ородһоо ерэһэн зонтой таарахадаа, «ороолон» үзэһэн мэтээр һалаганалдана лэ.
Хитад гүрэн шэнэ түхэлэй визэ нэбтэрүүлбэ, хилэ дээрэ одоол һайса шалгуулнабди.
Гадна Манжуурта орожо хонохо газар нэгэшье үгы, машина соогоол байрлаха баатай бологдоно, - гээд, Хитадһаа бараа шэрэдэг Батор Е. хөөрэнэ.
Апрелиин 27-до irk. kp. ru сайтын мэдээсэһээр, Хитад гүрэндэ бүхыдөө 3 шэнэ үбшэнтэн бүридхэгдөө.
Хоёр хүниинь хари гүрэнһөө ерээ, нэгэниинь нютаг дээрээ байгаад халдаа юм ха.
Иигэжэ хүршэ гүрэмнай эрхэ байдалайнгаа яһала тогтонижоошье һаань, эрилтэнүүдээ һуладхаагүй байһанайхиие шэнэ түхэлэй үбшэ «ургалжа» шадаа гэхээр ха.
Гадна үшөөшье нюусануудтай юм аабза.
Тэдэнэйнь нэгэн – заншалта эмнэлгэ гэжэ дэлхэйн олониитэ багсаамжална.
Хитад гүрэнэй коронавирустай тэмсэһэн дүршэл шудалһан мэдээжэ түбэд эмшэн Ямпил багша туһаяа дурадхажа, Буряад Уласай Толгойлогшо Алексей Цыденовтэ болон элүүрые хамгаалгын сайд Евгения Лудуповада бэшэг бэшэһэн байна.
Баримта Мүнөөдэрэй байдалаар дэлхэйн 185 гүрэндэ 3 сая шахуу хүн коронавирусаар үбшэлэнхэй гэжэ мэдээсэгдэнэ.
Тэдэнэй 868 мянганиинь эдэгээ, харин 206 мянган хүн наһа бараа.
Үбшэнһөө үхэгшэдэйнгөө тоогоор Америкэ түрүүлнэ, хойноһоонь Итали, Испани, Франци гүрэнүүд һубарина.
Тиигэжэ тус тобьёг доторнь манай гүрэн тон доогуур һуури эзэлжэ байһаниинь найдал түрүүлнэ.
Гэхэ зуура Буряад орондо коронавирусһаа боложо, наһа бараһан дүрбэдэхи ушар мүнөөдэр бүридхэгдэбэ. life. ru сайтhаа гээрэл зураг абтабаАвтор: Цырен НАЙМАНОВБуряад УласХитад гүрэнкоронавирус   фото: Анна ОГОРОДНИК Январиин 23, гарагай 2, буряад-монгол литээр шэнын 2.
Амгалан тайбанай, малгайн, гуталай, хубсаһанай хэшэг даллага абахада, гахай, хонин, туулай жэлтэй хүнүүдтэ хии мориёо хиидхэхэдэ һайн.
Энэ үдэр гоёходо, шэнэ хубсаһа үмдэхэдэ, зүүбшэ зүүдхэл зүүхэдэ, хатар наада эмхидхэхэдэ, хурим түрэ наадахада, баярта ушараа тэмдэглэхэдэ, шэнэ тушаал эзэлхэдэ, гэр бүлэ шэнээр байгуулхада һайн.
Олзын хэрэг эхилхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Нохой жэлтэндэ һанаһанаа бүтээ- хэдэ, урагшатай гараг; хонин жэлтэнэй буянай үдэр.
Үһэеэ абхуулхада – хэлэ аман, хэрүүл тэмсэл дэлгэрхэ.
Январиин 24, гарагай 3, буряад- монгол литээр шэнын 3.
Амгалан байдалай, илангаяа баялигай хэшэг даллага абахада, хулгана, луу, бишэн жэлтэй хүнүүдтэ хии мориёо хиидхэхэдэ, һайн үдэр.
Энэ үдэр амидаралай хүсэн һуларна: эхилһэн хэрэгүүд буруутаха, эмнэлгэ эхилхэгүй; хүүгэдэй шухала хэрэг үйлэдэхэгүй, түрэһэн үдэрыень тэмдэглэхэгүй, гэрһээ холо эльгээхэгүй.
Энэ үдэр харгыда гарахада, урда зүг руу муу, бэшэ зүгүүд руу - һайн.
Морин, могой жэлтэнэй урагшатай үдэр; хулгана, гахай жэлтэнэй буян үйлэдэхэ гараг.
Тахяа, бишэн жэлтэндэ муу үдэр, һэргэг ябаха хэрэгтэй.
Үһэеэ абхуулхада – баялигта.
Январиин 25, гарагай 4, буряад- монгол литээр шэнын 4.
Амгалан байдалай, мориной хэшэг даллага абахада, һайн үдэр.
Энэ үдэр гоёходо, шэнэ хубсаһа үмдэхэдэ, зүүбшэ зүүдхэл зүүхэдэ, хатар наада эмхидхэхэдэ, хурим түрэ наадахада, баярта ушараа тэмдэглэхэдэ, шэнэ тушаал эзэлхэдэ, гэр бүлэ шэнээр бай- гуулхада һайн.
Энэ үдэр сэрэг хүдэлгэхэгүй, зар- галдахагүй.
Энэ үдэр харгыда гарахада, баруун зүг руу муу, бэшэ зүг руу - һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – үнгэ шарай һайжарха.
Январиин 26, гарагай 5, буряад- монгол литээр шэнын 5.
Амгалан тайбанай, хүүгэдэй хэшэг даллага абахада, тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Энэ үдэр эхилһэн хэрэгүүдээ түгэсхэхэдэ, һуралсал эхилхэдэ һайн.
Түрэл гаралнуудаараа найрлахагүй.
Харгыда гарахада, баруун зүг руу муу, бэшэ зүгүүд руу - һайн.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – эд мал арьбажаха.
Январиин 27, гарагай 6, буряад- монгол литээр шэнын 6.
Амгалан тайбанай, хониной хэшэг даллага абахада, һайн үдэр.
Энэ үдэр гоёходо, шэнэ хубсаһа үмдэхэдэ, шэнэ тушаал эзэлхэдэ һайн.
Гэрэй һуури татахагүй, гэр байра заһабарилхагүй, зөөлгэхэгүй.
Харгыда гарахада, зүүн зүг руу муу, бусад зүг руу гэмгүй.
Хонин, тахяа, бишэн жэлтэнэй урагшатай, һайн үдэр; морин, бишэн жэлтэнэй буянай үдэр.
Бар, туулай жэлтэнэй чисаа гараг – һэргэг ябаха хэрэгтэй.
Үһэеэ абхуулхада – зүһэ шарай һайжарха.
Январиин 28, гарагай 7, буряад- монгол литээр шэнын 7.
Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ һайн.
Энэ үдэр шэнэ хубсаһа үмдэхэдэ, гоёходо, шэмэг зүүдхэл зүүхэдэ, хатар наа- да, зугаа найр эмхидхэхэдэ һайн.
Бэриин хэрэг үйлэдэхэгүй.
Энэ үдэр харгыда гарахада, зүүн зүг руу муу, бэшэ зүг руу - һайн.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ ураг- шагүй үдэр, һэргэг байха хэрэгтэй.
Үһэеэ абхуулхада – ама хэлэндэ, хэрүүл заргада.
Январиин 29, гарагай 1, буряад- монгол литээр шэнын 8.
Эдеэнэй, баялигай, малай хэшэг даллага абахада, хии мориёо хиидхэхэдэ, эхилһэн хэрэгүүдээ дүүргэхэдэ, һуралсал эхилхэдэ, һайн үдэр.
Наһа барагшые хүдөөлхэгүй.
Энэ үдэр “морин үхэхэ, эмээл хухарха” ушарһаа харгыда гарахада муу, илангаяа зүүн зүг руу.
Луу жэлтэнэй урагшатай, һайн үдэр.
Үһэеэ абхуулхада – наһан утадхаха.
Жаргал лама ДУГДАНОВ бэлдэбэФото: Анна ОГОРОДНИКБуряад Уласзурхай  Эдеэнэй, баялигай, малай хэшэг даллага абахада, хии мориёо хиидхэхэдэ, һанаһанаа бүтээхэдэ, һуралсалай хэрэгүүдтэ һайн үдэр.
Бэриин хэрэгүүдые үйлэдэхэгүй.
Энэ үдэр харгыда гарахада, баруун зүг руу муу, бусад зүг руу - һайн.
Луу жэлтэнэй урагшатай, һайн үдэр.
Үһэеэ абхуулхада – үнгэ шарай муудаха. зурхай   фото: Н. Кравченкогой гэрэл зураг Хашалган хамалганай үедэ дунда шадалтантай, баяшуултай адли буряад хасагуудшье мүн лэ хохидоһон байха юм.
Оронгын хасагуудай нэгэн Дабаа гушаад онуудай гайтай эрьюулгэдэ толгойгоо табижа үгөөгүй, гарасалдаһан юм, арга шадабариингаа хүсөөр.
«Газаа, гэртэ үлүү дутуу юумэтэйл һааш, нэгжэжэ үзөөд, нэхээд абаха.
Өөрыеш туужа, түрмэ шорондо һуулгаха, үгы гэбэл, сүлэлгэдэ эльгээхэ» гэһэн үгэ дуулахатайгаа сасуу заримашуулдал адли үнэхөөр буужа ерэтэрынь хүлеэжэ байнгүй, шууд шударгыгаар эд зөөреэ обоолжо, агдам абдарнууд соо хэжэ ябталаа бэлэй.
Алта мүнгэеэ – нэгэн соонь, хасаг хубсаһа, зэр зэбсэг, хуяг һэлмэ – нүгөөдэ соонь гэхэшэлэн гуримшуулжа, тэдэ хайрсагуудтаа тайлдашагүй бүхэ замаг углаа һэн.
- Дабаа, ядахадаа даруулга зүүдхэлыем орхииш даа.
Эжым эблэжэ үгэһэн юумэн лэ, – гээд, һамганиинь томо хубатай, шүрэтэй, ногоон оюунтай, эреэн номинтой шулуунуудаар гоёогдоһон даруулгаяа түрүүшынхеэ хараһандал, уйлаганан эльбэжэ һууба.
– Би тэрэ алтан шагтануудые, сайр мүнгэн һиихэ бугаагуудые, империал мүнгэ, эржэн субад гэхэ мэтые, угайдхадаа, хэтэ сахюурышье орхи гэнэгүй ха юмбиб.
- Э-э, хайратамни, үбсүүнэй зүүдхэл, бэһэлиг юумэ яажашье һаань, нюусагаан байха арга бии һаань, толгой дээрээ толотуулма юумэ яагаад обёоруулангүй үмдөөд ябахаа һананаш?
Хаана үмдэхэшниб?
Үгытэй зон үлүү һайн гээд, зоной амяа абаржа байхада, даруулгын түлөө даахи толгойгоо табижа үгэхөө һанаа гүш?
Баянай саг барагдаа, бардамай юумэн һүнөөгдөө гэжэ мэдыш.
Аарса айрагханаа уугаад, амяа шэрэжэ ябахаһаа ондоо юумэ үгы болоо.
Албанда ябахадаа, минии асарһан, нөөсэлһэн хитад, монгол торгоёо гарга.
Хибэн хорхойдо эдюулээгүй юм аа гү.
Мүнөө болоходо, юун хамааб даа, ёһын тэдыдэ харыш даа, - гэжэ Дабаа үгэлнэ.
- Энэ зүүгээ хадагалдаг мүнгэн тоорсогоо, шэмхүүргэеэ үлээхэм, - гээд, һамганиинь саашань тоолоно.
– Үбэрэйнгөө гууе үбсүүндээ зүүгээд, энгэр захаараа далдалаад байхаб.
Хэн минии энгэрые сэлихэб?
- Минии татуулшоо һаам, сэлихэ мунхагууд олдохол юм аабза.
Харин сэлюулхэ болихоёо өөрөө мэдэхэ хүн аабзаш, - гээд, үбгэниинь ёһоорхон доёодоод абана.
Иигэжэ үүдэ үрхэеэ һайса шэбхэдээд, үбэр баялигаа шэнээр бүридхэжэ лаблажа байхадань, досоонь хэды уйтайб даа.
Гэбэ яабашье сэдьхэл сагаалха нэгэ һайн тала бии юм.
Адууһа мал олоор барижа, барлаг богоолнуудые заража, нютаг зондо шоодбори шохой болоо бэшэ, өөрынгөөл амин соохоно, дорохоноол ажаһуугаа ха юм.
Хасаг хатуу албанда хилын харуулда эсэтэрээ, элэтэрээ ябаад, эрид эгсэ зантай болошоо.
Мориной гүйдэлһөө буунгүй эрын зоригто наһаяа үнгэргөө.
Хасаг Дабаа хамагһаа бүхэ гээд алдаршаһан.
Тэнхээгээ алдаад муужаршаһан мори һэб гүүлээд, үргөөд табижархидаг – тиимэ хүсэтэй байһан.
Бэшэ нүхэдтөө орходоо, Дабаа шуумгай шуранаараа адли байбашье, олзо юу-хээ олоходоо, наймаанай найман хүлэй эгээл оншыень оножо барихадаа, бэрхэ юм һэн.
Гэртээ амараад, албандаа бусахадаа, заатагүй нэгэ муухан мори хямдаар худалдажа абаад мордохо.
Бусахадаа, харин үүлтэр һайта, үбсүү бүхэтэ, һалхи һүримэ һайхан дэлһэтэй хүлэг унаад ерэхэ.
Иигэжэ бүхэли һүрэг бүридхэһэн.
Теэд заримашуулдал адли һайрхажа, сээжэеэ тоншоогүй нэгэтэшье.
Тэрээхэн аяг соохоноол, нүхэ һүбэеэ бүглөөд ябаһандал, соморхон зантай эрэ бэлэй.
Энэ айлайхи шадал зэргээрээ түрэл гаралдаа туһалдаг байһан юм.
Дабаагай бууса тойроод - дүүнэрэйнь гэрнүүд.
Тэдээнээ зонхилхо, залхуурангүй ажал хэхыень баадхаха, юрэдөөл, отол дээшэнь татажа байгаа.
Хони гаргаха бүхэндөө бултыень хооллуулха.
Ханда һамганиинь нигүүлэсхы урагшатай, нүхэрэйнгөө, өөрынгөөшье аха дүүнэрые ходо үмэгшэлдэг байһан.
Гэр бараагай, урлал дарханай зүйл, аяга амһарта гэхэһээ эхилээд, асарһанаа ходо хубаалдаха.
Нютагайнь зон элдэб захил хэхэ: дарха хэхэдэ хэрэгтэй хабшуур, шэмхүүргэ, түмэр хайшалдаг хайша, шэлээбэри, галай тулга, тэргэ, шарга заһабарилхада хэрэгтэй хэрэгсэл, домбо, забьяа гэхэ мэтые.
Шэбээ Хяагтаһаа шэрээд лэ ерэдэг һэн ха.
Зондоо ниилэсэтэй, хамжаатай, саана наанатай, зан абаряа гаргажа байдаггүй хадань абаһаар энэ айлые ангиин дайсад гэжэ амалха хүн олдоогүй юм.
Таабайн зээ басаган мүнөө иигэжэ дурдадаг: «Гэртэмнай гэрэл толитой томо шкаф, бүлсэгэр мүнсэгэр гоёолтонуудтай оронууд, немец үйлэдбэриин оёдолой «Зингер» машина, ялагар тэжэгэр томо самовар, элдэб түхэлэй шугуун тогоо, сковороданууд – тэрэ үеын Торгон замһаа асарагдаһан зүйлнүүд олон һэн.
Заримань хүдөөдөө орхигдоод, заримань зуһаланда асарагдаад, үрин тарин үгы болоо».
Теэд түбһэндэ уридша Дабаа сагай ябаса, ниигэмэй хүдэлөө һайн мэдэрдэг, ойлгодог байһан тула энэ наһан соогоо хара хүлһөөрөө суглуулһан зөөри зөөшэеэ хабсагай хабшалай хүндыдэ саг соонь нюужархиһан юм.
Зарим зоной газар гэшхэхэ малгүй, ган гэхэ нохойгүй байха сагта алта мүнгэ нөөсэлһэн нюдарган гүүлэжэ элдэблүүлхэнь, элдэб эсээр хэлүүлхэнь юунһээшье муухай ха юм.
Хэзээ нэгэтэ саг хубилжа, эдэ ханзанууд нээгдэхэ гү, али тиишээ хосорон һалаха гү – сагай эрхээр болог гээд шиидэһэн бэлэй.
Хойтын хойтодо, сагай элдиндэ үе дамжаһан, шуһа залгаһан үринэрни манай үбгэн аба шударгы һанаамгай байһанайнгаа ашаар ами наһаяа абарһан, айл бүлэеэ бүтэн үлээһэн гэжэ һанажа ябабалнь, эгээл дээдэ зол бэлэй.
Элинсэг хасаг үбгэн иигэжэ бодожо, һахалаа эльбэжэ, һанаагаа заһажа һуугаал даа.
Сэмүүн сагта алта мүнгэнэй түлөө амяа табижа үгэнгүй, нюуса нөөсэеэ хадагалһан, хамажа нюуһан ушарнууд – Буряад ороноймнай булан бүхэндэ үзэгдэһэн шуу.
Автор: Галина БАЗАРЖАПОВАФото: Н. Кравченкогой гэрэл зурагуран зохёолБуряад Улас  фото: pixabay. com Эрэ тахяа                 Шафи ИБРАГИМОВ  Эрэ тахяагай дуугархада, Эртэлэн һууримнай һэридэг,Эрэлхэг омогоор алхалхадань,Эдиршүүл һайхашаан харадаг.
Тахяануудаа хамгаалдаг,Таһар дайсадые намнадаг,Мэхэтэй үнэгэнэй ерээ һаа,Мэтэр тэрэниие үлдэдэг.
Аюулда дальбараахан ороо гү,Миисгэй, нохойтой хэрэлдээ гү,Орооһон хоолынь дутаа гү –Туһалхаа бултанда яарадаг.
Ород хэлэндэ Алёна Каримова оршуулаа Доргон ба шоргоолжон           Айгюн ДЖАЛИЛОВАБутадаа набша намаа шэрэһэн шоргоолжониие доргон харажархиба.
- Шоргоолжохон, ашаашни хүндэ, бутадаш хүргэһүү, - гэбэ.
Доргон аюултай, шумуулнуудаар хооллохо дуратай гэжэ мэдэбэшье, оло хэлэхэдэнь зүбшөөхэ баатай болобо.
“Байз, бутаяал харуулжа үгэ, үдэшын хоол олдохо, ам-ам” гэжэ доргон шүлһөө залгина ха.
Эгээл энэ үедэ дүтүүр наадажа байһан хүүгэд доргые хараад, хашхаралдаһаар тэрэниие намнаба.
Доргон айһандаа һуга гүйбэ.
Тэрээн хоорондо шоргоолжон һамбаашалжа, нюрганһаань буугаад, тэрьедэшэбэ.
Ород хэлэндэ Алёна Каримова оршуулаа Зүгын тоһо                         Асият СУЛЕЙМАНОВАЗун нажарай сагтаЗүгынүүд тоһо суглуулдаг,Сэсэгһээ сэсэгтэ ниидэн,Сэбэр тоһо суглуулдаг.
Хоолойшни үбдөө гү,Ханяада хүрэхөө һанаа гүш –Зүгын тоһо хүртэ даа,Зүгтөө һайн болохолши.
Түхэреэн жэлдэЗүгын тоһо туһатай,Зүгынүүд, һайн даа гээд,Зүнтэйхэн баярые хүргэе.
Ород хэлэндэ автор оршуулааФото: pixabay.
comБуряад Улас   фото: Буряад Уласай Хүдөө ажахын яаманай дурадхаһан зураг - Эндэ хуурай аргаар хониной нооһон сэбэрлэгдэжэ, һэеы бүтээгдэхэ.
Тус арга манай гүрэндэ үгы шахуу.
Тиимэһээ хэрэгтэй тоног зэмсэгүүдые Энэдхэг оронһоо худалдан абахаяа захил хэбэ.
Кооперативай гэшүүд, ерээдүйн ажалшад мүн лэ Энэдхэг ошожо, һуралсал гараа юм, - гэжэ Хүдөө ажахын яаманай мэргэжэлтэд дуулгана.
«Темник» үйлэдбэриинхид мүнөө дээрээ нооһо һамналгын түхеэрэлгэ худалдажа абанхай.
Буряад Уласай Хүдөө ажахын яаман хахад мүнгыень бусаагаа.
Мүнөөдэрэй байдалаар Сэлэнгын аймагай хонишод хайшалжа абаһан нооһоёо «Темник» үйлэдбэридэ нэгэ килограммынь 20 түхэригөөр тушааха аргатай болобо.
Гэхэтэй хамта саашадаа республикын бэшэшье аймагуудай хонишодтой хүдэлхэ түсэб табигдана.
-Хуурай аргаар сэбэрлэлгэ тиимэ ехэ гаргашагүй.
Үйлэдбэрилһэн һэеы гэр байшан дулаалхада, машина бүтээхэ һалбарида хэрэглэгдэхэ болоно.
«Мой бизнес» гэһэн түбэй туһаламжаар манай мэргэжэлтэд һуралсал гараһан байна, - гэжэ «Темник» кооперативай түрүүлэгшэ Сультим Ширабон хэлэнэ.
Һэеы дараха үйлэдбэри хэһээлтэ амсаха 1-дэхи колониин талмай дээрэ байрлаха.
- Бидэнэй эмхидэ энэ түсэл тон һайн нүлөө үзүүлхэ болоно.
20 хүн ажалтай болохо.
Саашадаа үйлэдбэри үргэдхэгдэбэл, хэһээлтэ гаража байһан олон хүнүүд хабаадуулагдаха, - гэжэ УФСИН-эй ахамад инженер Андрей Бандурович хэлэнэ.
Автор: Булат БАДМАЕВФото: Буряад Уласай Хүдөө ажахын яаманай дурадхаһан зурагхүдөө ажахы   фото: Фото предоставлено Михаилом Елбоновым В начале августа артист Михаил Елбонов совершил поездку с семьей и родными по Баргузинской долине.
Это было феерическое турне с массой радостных встреч, ярких впечатлений и сладостных воспоминаний…
(В жанре путевых заметок)Экипаж Вёз нас племянник актера Жаргал на своем японском микроавтобусе.
Рядом с ним расположился Михаил Гомбоевич в роли капитана и штурмана, в центре салона супруга Галина Дамбаевна и сестра, в миру известная как певица Софья Данзанэ.
А в конце салона, на галёрке, расположилось семейство сына Андрея: жена Арюна, дочь Адиса и сын Витя.
Вот такая большая и шумная компания!
Все мобильные и неприхотливые, даже дети.
За всё время поездки ни разу не слышал от маленьких Елбоновых капризов и хныканья…Выехали мы с дачи артиста в Максимихе, и скоро асфальт закончился, началась гравийка.
Там и сям трудились дорожники.
Когда машина ползла мимо них, Софья Булагатовна, высунув кудрявую голову в окошко, успевала громко подбадривать их: «Ребята, поднажмем!
Немного осталось до Баргузина!
Ещё чуть-чуть!
А пятилетний Витька давал ей не по-детски оригинальные советы: «Тёть Сонь!
А вы им петарды в попу вставьте.
Или, может, мэру скажете?
Округлившимися глазами рабочие глядели на весёлую и громкоголосую тётку, а машина уносила её прочь, оставляя клубы дыма и пыли.
Молоко для Ленина В это время года Баргузинская долина особенно живописна.
С одной стороны вздымаются в небо горы, а с другой - разливается водная гладь – Баргузин вышел из берегов.
Около Барагхана артист вспомнил историю про своего коллегу и друга Владимира Ильича Кондратьева.
Тот ставил спектакль в здешнем знаменитом народном театре и жил на втором этаже сельского клуба.
А рядом с ДК стоит памятник Ленину.
Один из самодеятельных артистов принес спозаранку парное молоко Кондратьеву и давай его вызывать: «Владимир Ильич!
Владимир Ильич!
Я вам молоко принес!
Конечно, на бурятском.
Проходившие мимо сельчане остолбенели: «Энэмнай иргуутэг, Лениндэ сагаан эдеэ асараа! »
(Этот-то совсем спятил, Ленину молока принес! )В гостях у Даримы В Аргаде Михаил Гомбоевич посетил свою школу.
Она большая и красивая.
Жаль, только учеников стало мало.
В лучшие годы в селе было 1200 дворов, а ныне осталось порядка 300.
Все это гримасы урбанизации.
Плюс глобализация.
В Швейцарии, Италии, Испании и в других европейских странах в опустевшие деревни заманивают новых жителей солидными подъёмными.
А чем заманить в Аргаду?
При этом у деревенских ломятся столы.
Всё своё, всё домашнее!
Всё с пылу с жару!
У Даримы Ламажаповой народного артиста ждал радушный приём.
Что мне нравится в Баргузинской долине, так это традиционные молочные блюда: арсаа, курунга, саламат с черёмухой.
А какой здесь вкусный тарасун!
Угостила хозяйка отварной бараниной со всеми деликатесами, но сорожка и окунь крутого посола были бесподобны!
Здесь, куда не зайдешь, на столе будут карась, сазан, хариус и прочее.
Буузы и то из сазана.
Ловят даже метровых тайменей!
Плюс овощи с огорода, варенья и соленья, грибы и дикоросы.
«Богата наша Баргузинская долина, - говорит Михаил Гомбоевич.
- Только трудись, как Дарима».
Просьба Махно Вечером, в глубоких сумерках Елбоновы поехали поклоняться одежде великого йогина Соодой ламы.
Их почитают как священные реликвии с чудодейственной силой.
Долго ехали по извилистой проселочной дороге, пока не попался бурят, но с виду русский.
Обычное явление в здешних местах.
Звали его дядя Валера (в деревне Махно).
Однажды его так достали сыновья, что он обратился к лику великого ламы: «Соодой лама, намай харалсал даа, туhалал даа, би хүбүүдээрээ зае…. »
(Соодой лама, пригляди за мной, помоги мне, а то я с сыновьями замучился!
Тоонто нютаг В Арзгуне мы переночевали у родственников и вполне приличном деревенском гостевом доме.
В родном селе Елбонов прогулялся по своей улице и заглянул в отчий дом.
Сколько детских воспоминаний всколыхнули они в его памяти?
Будучи маленьким пятилетним мальчиком, он кричал с крыши дома: «Я артист!
Откуда он знал об этом в то, тяжелое послевоенное время, в этой далекой и глухой деревне?
Посетил он и родовое место, где родился – «Елбоной нуга», «Улаахайн добуун».
Елбон – так звали его дедушку, а Улаахай – это его бабушка, оба родом с Ольхона.
Дед был другом знаменитого провидца Барнашки и он посоветовал ему уехать в Баргузин.
Елбон так и сделал, а иначе угодил бы, как богатый человек, под каток репрессий.
В жизни любого человека наступает время, когда он задумывается о прошлом, о своих корнях, о тех, с кем он начинал свой жизненный путь.
Михаил Гомбоевич поклонился родовым местам с благодарностью за то, что предки всю жизнь незримо оберегали его: «Сколько раз вы спасали и вели меня.
Прошу Вас, не оставляйте меня и моих детей и внуков, Ваших потомков, и в дальнейшем…»Одноклассники В каждый свой приезд артист встречается с одноклассниками и со стороны это выглядит очень трогательно.
Им уже под восемьдесят, у всех внуки и правнуки, а они также весело смеются, вспоминая былое.
Как в первом классе на первое сентября маленький Миша спел любимую песню своей тёти Марии Харанутовны:«Моя подружка бестолкова,Когда любит, когда нет…».
Спел красиво и вдохновенно, но содержание смутило учительницу, и она попросила больше не петь её: «Тебе ещё рано…».
Я не в первый раз был свидетелем их встреч и поражался силе той дружбы, которую они пронесли через долгие года.
Возможно, так они предаются спокойной умиротворенной ностальгии зрелого возраста?
Но, скорее, секрет их тёплых чувств кроется в любви к родной земле, единой в трёх благозвучных эвенкийских именах – Гарга, Арзгун и Угнасай.
А земля это и все люди живущие на ней.
Это она вдохновила одноклассницу артиста Сэсэг Цыренову на поэтические строки:Үхэр малаа адуулжа,Угнасай нютагтаа hуунабди.
Омог дорюун үтэлжэ,Олондоо хүндэтэй жарганабди.
И кстати, также крепко и верно умеет дружить супруга Елбонова - Галина Дамбаевна.
В минувшем апреле я столкнулся с ее улюнскими одноклассниками.
В трудную минуту они пришли к ней с передачей в БСМП.
А ведь умение дружить, а значит любить, прощать и помнить только хорошее, как ничто иное характеризует человека.
Свадебный генерал В Улюнхане ждала торжественная встреча с активом села с Баиром Болотовым во главе.
Здесь артист выступил в роли «свадебного генерала»: вручал грамоты и подарки, произносил речи, давал интервью и был душой компании за богато накрытым столом.
К слову, за время поездки Михаилу Гомбоевичу, как самому дорогому и почетному гостю, по обычаю трижды резали барана.
Переночевали на курорте Кучегер у гостеприимной Даримы Жигжитовой.
Никто из Елбоновых лечиться не собирался, просто это места силы, где люди оставляют хвори, набираются сил и энергии.
Что, собственно, и сделала наша команда, надышавшись ароматами сероводорода и буйствующих трав, накупавшись в целебных источниках.
Дед и внук В конце поездки не по годам развитый внучок Витька спросил: «Деда, а зачем мы ездили?
Для чего было это путешествие?
А дедушка объяснил ему, что он, Витя, и его сестра Адиса, знают теперь, где их родовые места в Угнасае и Улюкчикане, на родине бабушки Галины Дамбаевны.
Что именно с этой землёй, прекрасной Баргузинской долиной они имеют самую тесную кровную, духовную и кармическую связь.
И что это навсегда.
Действительно, для Михаила Гомбоевича это был не официальный визит и не гастрольное турне, а, скорее, ностальгическое путешествие.
Она принесла массу положительных эмоций ему самому и его землякам.
Елбонов не начальник, не крупный бизнесмен, и люди с удовольствием встречаются с ним только ради общения с ним.
Получают от него мощнейший заряд хлёсткого юмора и неиссякаемого жизненного оптимизма.
И всё это под флёром обаяния артистического шарма.
Впрочем, это был обоюдный обмен.
После посещения родных мест и общения с земляками Михаил Гомбоевич выглядел помолодевшим и пребывал в отличном настроении.
Словно не было километров пыльных дорог, многочисленных встреч и долгих застолий.
Ему 76 лет, но Елбонов говорит: «Би зандааб!
Автор: Александр МАХАЧКЕЕВФото: Фото предоставлено Михаилом ЕлбоновымМихаил Елбонов Захаамин аймагай Сагаан-Мориной сэрэгшэ, Ажалай Улаан Тугай орденто Доржо Балданович ЖАЛСАНОВАЙ хөөрөөе ара талын ветеран, манай эдэбхитэй бэшэгшэ Санжайжап БАНЗАРАКЦАЕВ ухаандаа бүхөөр хадуужа абаһанаа томохон статья болгон бэшээ юм.
Һонирхолтой баримта, үзэгдэлнүүд эндэ дурдаатай.
«Г. К. Жуков дэлхэйн суута дайшан Чингис хаанай түрэһэн газарта милитарис Японой сэрэгтэй бута сохилсожо, Чингис хаанай дайшалхы һүлдые бэедээ шэнгээбэ.
Намда Жуковһаа ондоо һайн полководец олдохогүй гэжэ Сталинай бодоһон ушар бии юм»,- гэжэ Доржо Балданович хөөрэһэн, тиихэ зуураа үшөө иигэжэ нэмэһэн байна.
«Дайнай эхилхэтэй сасуу К. Рокос- совскиие түрмэһөө сүлөөлжэ, арми командалагшаар табиха гэһэн дурадхалтайгаар Жуков Сталинда хандаһан байна.
«Рокоссовский баһал дайша Чингис хаанай Эхэ ороноор ябажа, барон Унгерные бута сохиһон ха юм.
Баһал Чингис хаанай һүлдэ бэедээ шэнгээһэн сэрэгэй ударидагша”, - гэжэ Сталин бодолгото болоод, шиидхэбэри абаа һэн”.
Хэрбэеэ С. Банзаракцаевай статья соо Г. Жуков тухай ехэнхиинь дурдагдаһан һаа, Тапхарай дунда һургуулиин багша Надежда Айсуеватай хөөрэлдөөн соо К. Рокоссовскиин Буркавдивизион гэһэн суута эскадроной ажал ябуулгатай холбоотой баримтанууд үгтөө.
К. Рокоссовскиин нэрые мүнхэлхэ талаар республикын ниитын эмхиие толгойлогшо Сымжит Чагдуржапович Бадмаевай хөөрөөндэ Н. Айсуева үндэһэлөө юм.
Улаан-Үдэдэ суута маршалда хүшөө табиха тухай хүдэлөөнэй эхилхэдэ, энэ үүсхэл бүримүһэн тапхарайхидай дэмжэжэ байһые түрүү багша мэдүүлжэ, “Бурятия” сониндо бэшээ һэн.
Нёдондо энэ хүшөөгэй нээгдэхэдэ, һууринай зон ехээр баярлаһан юм.
Республикын Ветерануудай соведэй түрүүлэгшээр тэрэ үедэ хүдэлжэ байһан Р. Б. Гармаевай үүргэ ехэ бэлэй.
Тапхарай һургуулиин һураг- шадай зохёолнуудһаа хэһэгүүдые дурдая: Илья Брызгин: Константин Рокоссовский баатар хүн байгаа.
Зурагыень хараад, ехэ һайхашаагааб.
Дүүрэн шарайтай, томонууд нюдэтэй.
Бидэнэй түлөө ами наһаяа үгөө.
Анастасия Буянтуева: - Маршал Рокоссовский буряад зониие магтаа юм.
Мориндо бэрхэ гэжэ.
Эгээ бэрхэ морин сэрэгшэдни буряадууд гэдэг байгаа.
Виктория Бадмаева: - Манай эндэ морин сэрэгэйхид һуралсал гарадаг байгаа.
Эдэнэр дайнда мордоод, ехээр суурхаа.
Буркавдивизионой сэрэгшэд.
Би нютагаараа омогорхоноб.
Үбэр Үнгөөһөө гарбалтай үнинэй манай найза нүхэр Дулгар Дамдинова дайнда унаһан хүбүүгээ хүлеэһэн эхэ тухай уярма энэрилтэйгээр үгүүлэл соогоо бэшэбэ.
Хүүгэн наһаяа уяран дурсаха, хүдөөгэй элдин байдалые ухаандаа һэргээхэ гээ һаа, үрэ түгэс бүтэлнүүдээрээ мэдээжэ Цыдып Цырендоржиевай «Үлзы һайхан Үлзытэмнай» гэһэн туужаһаа хэһэг уншахаяа оролдооройт.
«Буряад үнэн» сониной 100 жэлэй ойдо Фёдор Сорокиной Байгалай аяншалганууд бүрин гүйсэдөөр толилогдобо.
Үнэндөө, дэлхэйн зэндэмэни Байгал далай тухай этнографиин шэглэлтэй шэнжэлгэ- зураглалнууд буряад хэлэн дээрэ тон үсөөн толилогдодог, үгы шахуу, тиимэһээ Фёдор Фёдоровичой очерково энэ бүтээл эрдэни зэндэмэни мэтэ үнэтэй юм.
Эрхүү можын Оһын аймагһаа гарбалтай бэлигтэн, Ород Уласай дээдэ эрдэм болбосоролой хүндэтэ хүдэлмэрилэгшэ, Ород Уласай Уран зохёолшодой холбооной гэшүүн, хэлэ бэшэгэй эрдэмэй дид- доктор, ирагуу найрагша, прозаик, оршуулагша Мэри Матвеевна Хамгушкеевагай түрэһөөр 75 наһанай ой гүйсэбэ.
Олон номуудай автор байхаһаа гадна уран зохёол шэнжэлхэ ажал ехэ эдэбхитэйгээр ябуулдаг, статья, монографинуудынь тоолошогүй олон юм.
Дэлгэр һайхан сэдьхэлтэй, олон һалбарита бэлигээрээ улад зоноо гайхуулжа байдаг Мэри Матвеевнагаа түрэһэн үдэрөөрнь амаршалжа, элүүр энхые, амгалан тайбаниие, уянгата һайхан бүтээлнүүдые мүндэлүүлжэ байхыень хүсэел даа.
Буряадай бэлигтэ уран зохёолшо, «Буряад үнэн» сониндо үрэ ехэтэйгээр ажаллаһан Александр Жалсанович Жамбалдоржиевай «Буряад талын, буряад үгын эзэн» гэһэн найруулга уран зохёолшын түрэһөөр 85 жэлэй ойдо зорюулагдаа.
Уран зохёол шэнжэлэгшэ, хэлэ бэшэгэй эрдэмэй дид-доктор Туяна Самбяловагай «Уянгата субад найруулга» гэһэн статья Булат Жанчиповай зохёохы зам тухай, Солбон Шоймполовой түүхэтэ – уран һайханай «Хуннууд.
Үнэһэн тоборог болоһон хото» гэһэн зохёолһоо хэһэг толилогдобо.
Сэнгын Эрдэнын «Занабазар» гэһэн захата бүтээлые прозаик, Буряадай гүрэнэй шангай лауреат Доржо Сультимов оршуулха зорилго табяад, энээнээ урагшатай бэелүүлжэ байһандань урматай.
Сэтгүүлыемнай вёрстко хэдэг Александр Гармаевай гарые амаршалан адхаха дуран хүрэнэ, Агуу Илалтын 75 жэлэй ойдо удха түгэлдэр фотоколлаж зохёон бүридхөө бшуу.
Бранденбургын үүдэнэй хажууда буряад сэрэгшэд, мэргэн буудагшад, харин тэг дундань һүрөөтэйгөөр соройһон морин дээрэ дабшалан һуугаад, ерээдүй руу хаймадан тэгүүлһэн суута маршал.
Омог түрүүлмэ, һүр ехэтэй энэ хүшөө ниислэл хотодомнай ёһотой һуурияа олохоороол олоо.
Буряад оронтой, Монгол гүрэн түрэтэй гайхамшаг хуби заяагаа холбоһон сэрэгэй агуу ударидагша!
Танай мүхэшэгүй бэлиг буряад зоной сэдьхэлдэ хэтын хэтэдэ!
Автор: Галина БАЗАРЖАПОВА-ДАШЕЕВА бэлдэбэФото: ar. culture.
ruГеоргий ЖуковКонстантин Рокоссовскийбуряад уласуран зохёолшон  фото: Ахын аймагай захиргаан «Тэртэ яһатанай уулзалга» гэжэ нэрлэгдэһэн тус хэмжээ ябуулгын үедэ нэн түрүүн урданай түүхын асуудалнууд зүбшэгдөө.
Энэ угай анхан бүрилдэһэн тухай, тэрэниие хэн үндэһэлэн байгуулааб гэхэ мэтые сугларагшад һонирхон хэлсэһэн байна.
Тэртэ яһатанай үлгы тоонтонь хадаа Монголой Хүбсэгэл аймаг гэжэ тоологдоно.
Зуунгарай Галдан Бошогто ба Түшээтэ хаануудай хёморолдоонһоо боложо, 1668 ондо Халхын дэбисхэр дээрэһээ Түрүүшэ Торой Болдон гэгшын хүтэлбэри доро 10 айл нүүжэ гараһан байна.
Тиихэдээ Хангай уула дабаад, Хяагта шадар тогтоо һэн ха.
Харин тэрээгүүрнь ородууд һуурижаад байһан ушарһаань бүри саашаа, Байгал далай тээшээ зорёо һэн.
Тэрэнэйнгээ эрье зубшаад ябаһаар байтараа, Хүлтүүг (Болдёо) хүрэтэр ерээ.
Тэндэһээ улам саашаа зорижо, Түнхэнэй газар дайдада, Тоёо голой баруун эрье дээрэ һуурижаа.
Тэрэ газарынь Торой Болдон ударидагшынь нэрээр «Тооро» гэжэ нэршээ гэжэ тоологдоно.
Тэртэ угай зон Харбяангууд, Жэмһэг, Охор-Шэбэр нютагуудаар һуурижаа.
XVIII зуун жэлдэ Ородой засаг баряашадай шиидхэбэреэр дээрэ дурдагдагша нютагуудаар ажаһууһан зон хилэ харууһалха зорилготойгоор Туран, Хойто Гол һуурингууд руу нүүлгэгдээ һэн ха.
Түнхэнэй аймагта түбхинэһэн тэртэ угай зон гэхэдэ, Малхановтан, Соломиновтан, Шалбановтан, Хараевтан.
Мүн лэ хилэ харууһалха зорилготойгоор Ахыншье аймагта һуурижаһан байна.
Тэндэ тэртэ угай Хумаевтан, Ринчиновтэн, Малановтан, Жужаевтан, Цыбденовтэн, Мунконовтон ажаһууна.
Ахын тэртэ яһатанай үбгэн эсэгэнь Абаахай гэжэ хүн байһан.
Тэрээнэй уг удамай үргэлжэлэл гэхэдэ, Даланша – Тороншо – Бүрэнхы - Һалхин-Тархай – Тообон – Хумаа болон бусад болоно.
Энэ угай бэшэг Пүрбэ Далхаевич Жужаевай гар бэшэмэл тэмдэглэлнүүд дээрэ, мүн Хорлу Дашеевна Хумаевагай хөөрөөнүүд дээрэ үндэһэлэн зохёогдоо.
Иимэ шухала удха шанартай ажал бүтээжэ, аргагүй хэрэгтэй мэдээсэл суглуулһан зондо тэртэ угай түлөөлэгшэд ехэ баяр хүргэһэниинь гайхалгүй.
Фото: Ахын аймагай захиргаан  Буха-ноён баабайБуряад Уласай 100 жэлэй ойдо гэһэн ниитэ гаршаг доро Монгол Уласай түүхын эрдэмэй доктор Жамбалай Цэцэгмагай Цэвээн Жамцарано тухай «Буряадмонголшуудай оюун бэлигэй толи гэрэл» гэһэн статьягай түгэсхэл үгтэбэ.
Агын тойрогой Һүдэнтэ нютагай багшын ажалай ветеран Борлой Болотов буряадшалаа юм.
Борлой Гениновичэй хэлэһээр, Ц. Жамцараногой уг удамай зон, тэрэ тоодо Монголдо (жэшээлбэл, Ж. Цэцэгма), Үбэр Монголдо (Шэнэхээндэ бии гэжэ А. Нумаа хөөрөө), мүн Һүдэнтэдэ ажаһуудаг зон үндэр нэрэтэ ойро хамаатанайнгаа – Жамцараногой нэрые һэргээхэ талаар хүдэлөө үүсхээ юм ха.
Асари ехэ хүдэлмэрииень ахижа шэнжэлхэ гээшэ амаргүйл даа.
“Далан долоон домог” гэһэн урилдаагаа шэнээр соносхобобди.
“Үльгэрэй үүдэн үргэнөөр сэлеэтэй, бэшыт, дамжуулыт, хөөрөөгөө түүрээгыт” гэжэ уряалбабди, ниитэ уншагшадтаа хандабабди.
Энэ жэлэй “түрүүшын хараасгай” хэн бэ гэбэл, Зэдэ аймагай Дээдэ-Ториһоо гарбалтай Цырен-Доржи Найданович Токтохоев урданай ажабайдалһаа нютагай һонирхолтой ушаралнуудые 3 найруулга соогоо хөөрөө.
“Аргагүй анданууд байшоо”, “Дүрэтэй хүбүүдээр дутаагүй”, “Агнууриин хөөрөөн” – ёһоор лэ хужарламаар даа.
“Түнхэн дайдын хад-бурхадай дурдалганууд” гэһэн абынгаа, суута багша, уран зурааша, “Буряад үнэн” сониной арадай сурбалжалагша Дондог Дашеевич Лыгденовэй суглуулбариие мэдээжэ теле-хүтэлэгшэ Баярма Раднаева дурадхаба.
Дондог Дашеевичэй бэлэглэһэн “Буха ноён” гэһэн зураг мүнөөшье Хэблэлэй байшангыемнай шэмэглэжэ байдаг юм.
“Дээдэ үеын үбгэ эсэгэнэр хэлсэхэдээ, Будда бурханай һургаалые лама багшанар арад түмэнэй дунда тараахадаа, Ази Түбиин газар дайда бүхэнэй нютагай хад-бурхадуудые номдо оруулжа, сахюусан-бурхадууд гү, али Хад-Бурхадууд болгоһон байна” – гээд, Дондог Лыгденовэй оролто үгэ соогоо тайлбари хээтэй.
Хан-Шаргай хад бурханай, Буха ноён баабайн, Мураа ехэ ноёной, Аягта ехэ баатарай, Хэрдэг сагаан ноён, Хэрмэшэ ехэ хатанай, Үндэр Бүрэн хаанай, Зүүхэй ехэ баатарай, Даян дээрэхи Богдо-Гэрэн Шамбуугай, Ахын арбан гурбан хадануудай дурдалга, хандалганууд үгтэбэ.
Хадаша үбгэдэй нэрэнүүд дурдагдаа.
“Эдэмнай хадаша үбгэд байхаһаа гадна үльгэршэд, түүхэшэд юм.
Хад-Бурхадуудые хадаша үбгэд буряад һарын 9-дэ, 19-дэ, 29-дэ тахидаг заншалтай байһан.
Хизаар нютагаа шэнжэлхэдэ, эдэ домогууд туһатай.
Шухалань гэхэдэ, залуушуулай абари зан һайн болохо, орон нютагтаа шүтэдэг, мүргэдэг болохо.
Огторгойдо хүрэмэ хада уулануудай һайханда һарган, урма зоригоо бадаруулан баясан ябахадаа, үлгэн үнсэг дайдаһаань хүсэ тэнхээ абадаг гээшэ.
Гадна түрэл буряад хэлэндээ дуратай болохо жэшээтэй”, – гэжэ Дондог Дашеевич лаблан бэшэнэ.
Хан-Шаргай хад-бурхан Дурдалга:Бурхан БаабайБуумал Ехэ Һахюуһан,Буумал Ехэ БурханБарууни Хадуудай эзэн бэлэйт!
Буряад-монгол зонуудайсахюусан болоһонХан Шаргай Ноён солотнай бэлэй!
Огторгойн хүбүүн Уран Шаргай,Тэнгэриин хүбүүн Тэгшэ Шаргай!
Ара Монгол газарАхалжа бууһан,Ерэн юһэн Мундаргын оройгоорГүйдэл хэһэн бэлэйт.
Хатууе булигша,Харые дарагша,Баруунай дайда эзэлһэнХан-Шаргай Баабай бэлэйт!
Хан-Шаргай Ноён солотнай бэлэй!
Баруунай дайда эзэлһэнБурхан БаабайБуумал Ехэ Һахюуһан,Буумал Ехэ Бурхан!
Буряад Монгол ХоёройСахюусан бэлэйт!
Буха-ноён баабайДурдалга:Тэнгэридэ байһан нэрэтнай бэлэйТэмдэгээрээ хүртэгты!
Зөөхэй эдижэ зохидшоогоо бэлэйт,Тараг эдижэ таашаагаа бэлэйт,Монгол орондо ошоһон бэлэйт,Модон борсо эдиһэн бэлэйт!
Аниһан нюдөө хараа бэлэйт,Алтан шүлһөө адхаа бэлэйт!
Онон мүрэниие отолоо бэлэйт,Сэлэнгые һэтэлээ бэлэйт!
(“Һэлэнгые” гэхэдэ болохо)Уһан, мүрэн, далайдааЗэдын голоор үгсөө бэлэйт,Үхэр Шулуунда үнжөө бэлэйт,Үдхэн хуша ургуулаа бэлэйт!
Хада уула МундаргадааХүтэл гаргажа заяалдаа бэлэйт!
Тоорынгоо хойто үндэртэ һуухадаа,Буряад Монгол хоёртооЗаяан боложо һуугаа бэлэйт!
Зүүнэй дайда эзэлһэн Буха-Ноён,Бүгэдэ зоноо хараһанБуха-Ноён Баабай бэлэйт!
Буха-Ноён Баабай,Бута Хатан Эжы,Хаялаһыем хамагаарнь,Сүршэһыем сүмөөрнь хүртыта!
Тэнгэридэ байһан нэрэтнайТэмдэгээрээ хүртэгты!
Огторгойдо байһан бэетнайУрмаараа хүртыта!
“Буряадай уран зохёолшодой шэнэ бүтээлнүүд”гэһэн ниитэгаршаг доро Александр Лыгденовэй “Нүүдэлшэд” гэһэн туужынүргэлжэлэл, бэлигтэй ирагуу найрагшад Цырен-Ханда Дарибазаровагай «Хүнэй наһан”, Цындема Бабуевагай «Тоонтоёо эрьелгэ” гэһэн циклһээ шүлэгүүд үгтөө.
Ц-Х. Дарибазаровагай философско шэглэлтэй дүрбэлжэн мүрнүүд аянгаараашье, удхаараашье дура татана:Хүрьелһэн сансарай хүрдэ сооХүмүүнэй бэе олоходоо,Түрэхэ, үхэхэ агшамтайТүбидэ түр зуур айлшалхаш.
***Түүни холын үенүүдһээТүрэл һэлгэн эрьенэш,Мүшэн шэнги бадарһаар,Бүхэн халин залирнаш.
***Хүн түрэлтэн хөөрхы даа,Хаанаһаа, хайшааш ябаһанааХүсэд мэдэжэ үрдеэдүй,Хүхэхэн онгосоор тамарна.
Ц. Бабуевагай уянгаяа ургалдагёһонь урасхал долгитой даа:Мянган жэлэй манан сооМүшэн мэтээр яларһанМүнхэ Тэнгэриин заяатайМонгол манай үндэһэн.
Эзэн хаанай зарлигтай,Эхэ хатанай үреэлтэйЭнхэ жаргадаг нютагнай,Энэл һайхан Буряаднай!
Буряадай мэдээжэ уран зохёолшо,олониитын ажал ябуулагша, “Байгал” сэтгүүлэй эрхилэгшээр арбангурбан жэлдэ хүдэлһэн АфриканАндреевич Бальбуровайтүрэһөөрэгсэ 100 жэлэй ой гүйсэбэ.
Уран зохёолшо Ардан Ангархаев угаа һонин,урма хүндэмэ дурсалга бэшээ.
“Байкал” сэтгүүлые бүхы гүрэн соо мэдээжэ болгоһон, “Байгал” сэтгүүлыеШэтын, Эрхүүгэй можонуудта, Монголдо захюулдаг болоһон энэ хүнтэйуулзахадаа, Ардан Лопсонович асуугаа юм хаш:- Та буряад хэлэн дээрэ бэшэдэгһэн гүт?
- Түрүүшымни зохёолнууд буряадүльгэрнүүдэй найруулганууд ха юм.
“Гэсэрэй” түлөө хохидогшодой нэгэнгэжэ мэдэнэ ёһотойт, - гэһэн ха.
А. А. Бальбуров олон арадуудыеэблүүлһэн СССР ехэ гүрэндөө сэдьхэлзүрхэеэ үгөөд ябаһан хүн байгаа гээд,автор аржыса тобшолон бэшэнэ.
Сэтгүүлэймнай нэрые хизааргүй үндэртэ үргэһэн, арадайнгаа аман үгын баялигай түлөө аһан зорижо тэмсэһэн хүнэй нэрэ хэзээдэшье мартагдахагүй.
Энэ удаа “Арбан хоёр һара” туужаһаань хэһэг толилбобди.
“Монголой уран зохёолшодой бүтээлнүүд”гэһэн ниитэ гаршаг доро олон зүжэгүүд, романууд болон рассказуудай автор Донровын Намдагай “Хүгшэн шонын уляан” гэһэн туужые мэдээжэ оршуулагша, уран зохёолшо Доржо Сультимов буряадшалжа, уншагшадта хүргөө.
“Арьяатан шоно тухай зураглахадаа, ямаршье амитанай амидарал эхинһээ заха хүрэтэрөө тэмсэлэй бурьялаан соо үнгэрдэг гээд уран зохёолшо туужалан удхална” ,– гэжэ оршуулагша онсолон тэмдэглэбэ.
Чадраабалын Лодойдамбын“Тунгалаг Тамир” романай хоёрдохи номой үргэлжэлэл толилогдоһоор.
“Лодойдамбаяа хүлеэнэбди даа.
Үгэ, хэһэг бүхэнииень амтархан, шэмэн, дахин эрьежэ байгаад уншанабди”,- гэжэ сэдьхэлээ дэлгээһэн хоёр хүнэй зугаа шагнаа һэм.
“Зуланууд бадархадаа, хэндэшьеб хэрэгтэйл даа. ” гэһэн Ц. Жамьяновай, Ю. Мануевай ородоор бэшэгдэһэн статьяе “Буряад үнэндэ” анхандаа хүдэлһэн манай үнинэй найза нүхэр Зоригто Лхамаев оршуулжа, ёһотойл буян үйлэдэбэ.
Сэдьхэлэй уряа гэжэ байдаг лэ байна.
Агын тойрогой Ушарбай һууринда хэдэн жэлэй саана дуганай яажа бодхоогдоһон тухай, нютагтаа табигдаһан субаргануудай удха шанар тухай үнэншэмэ зохидоор бэшэгдээ.
Буряад айлда хүүгэдэй гэрһээ үргэгдэжэ абтаһан ород үхибүүн уран зурагта ульһатайгаар үндыгөө.
Владимир Тогочиевич Банзаракцаевай хуби заяанай угалзанууд тухай Сэсэгма Цыбикова бишыхан зураглал бэшээ юм.
Мүнөө наян хоёр наһатайшье һаа, Владимир Тогочиевич найдал дүүрэн ажаһууна.
Уран бэлигтэнэй зурагууд энэ дугаарыемнай шэмэглэбэ.
“Зүүн зүгэй зүнтэйхэн зүгы” хуудаһандамнай Корней Чуковскиин “Хулуугдаһан наран” гэһэн найруулга толилогдоо.
Оршуулагшань – мэдээжэ уран зохёолшо Эрдэни Дугаров.
Эхэ ороншо сэдьхэлтэй, түрэлхиин иимэ шанартай Ж. Цэвээнэй жэшээгээр «Буряад сэхээтэндэ угаа ехэ зорилго тудажа байна.
Болбосоролтой буряад хүн бүхэн багаханшье гэлэй нэмэри арадтаа туһа хүргэхэ ёһотой” гэһэн юм.
Энээнииень баримталан, “Байгал” сэтгүүлнайшье монгол үндэһэтэ эб нэгэдэлые, эльгэн түрэл гэхэ үзэлые мандуулха хэрэгтэ хубитаяа оруулха зэргэтэй гэжэ ойлгонобди.
Тунка24 сайтһаа гэрэл зураг абтабаГалина БАЗАРЖАПОВА-ДАШЕЕВА,“Байгал” сэтгүүлэй эрхилэгшэБуряад УласАрдан Ангархаев"Байгал" сэтгүүл  фото: авторай дурадхаһан гэрэл зураг Арадай поэт Баир Дугаров, Буряадай гүрэнэй Оперо болон баледэй театрай гол дуушан Елена Мохосова, Буряадай Хүгжэм зохёолшодой холбооной түрүүлэгшэ, Буряад Уласай уран урлалай габьяата хүдэлмэрилэгшэ, доцент Лариса Санжиева, Россиин ба Монголой габьяата артист Сергей Эрдыниев, Арадай Хуралай депутат Леонтий Красовский гэгшэд түрүүтэй оюун бэлигэй, эрдэм ухаанай  «ододой» ялас гэмэ толороон доро  согтой залитай наада зугаанууд үнгэргэгдɵɵ.
Суута «Лотос» ба «Апсары» гэhэн зүүн зүгэй арадуудай хатарай ансамбльнуудай гэшүүдэй үзэсхэлэнтэ хатарнууд олоной дура буляагаа гэжэ тоосоогүй.
«Амар мэндэ» соёлой түбэй ба «Этнопланета» арадай хубсаhанай бүлгэмүүдэй этнодефиле, «Тоонто» арадай дуу, хатарай бүлгэмэй нааданууд  Сагаалганай найрые шэмэглэжэ, олоной анхарал татаhан байна.
Евгений Дайндапов ба Дмитрий Кушеев гэжэ мэдээжэ дуушад гитарын аялга доро уянгата хүгжэм дуунуудаа бэлэглээ.
Хажуугаарнь олон hайхан видеопрезентацинууд харуулагдажа, буряад хэлэнэй, уран урлалай, соёлой эршэмтэйгээр хүгжэhэниие гэршэлнэ.
Сагаалганда хабаадаhан шэмээшэгүүдэй бүлгэм мүн лэ үндэhэн заншалта хубсаhанай дефиле харуулжа, дуу хүгжэмɵɵ зорюулаа.
Һайндэрэй үдэшын түгэсхэлдэ бүгэдэ хабаадагшад гарнуудаа барилсаад, зүрхэ сэдьхэлээрээ нэгэдэн, хүхюутэй ёохор хатараа.
Автор: Баярма БАТОРОВАФото: авторай дурадхаһан гэрэл зурагСагаан һара  - Сайн байна!
Нигүүлэсхы сэдьхэлэй ажалда хэзээ орожо, хүдэлжэ эхилээ гээшэбта?
- Нёдондо намар хүдэлөөнэй эхилжэ байхада, иимэ ажал тухай мэдээсэл уншаад, оролсохо гэжэ шиидээб.
Ивалгын дасанай дали доро һайн дуратан нэгэдэжэ, сэрэгшэдтэ хэрэгтэй юумэнүүдые оёжо эхилээ.
Ивалгын дасанда, Дээдэ Онгостойн Зандан-Жуу түбтэ оёдолой таһагууд нээгдээ.
Харин үдэр бүри Ивалгын дасан гү, али Зандан-Жуу түб хүрэжэ ошохонь намда бэрхэтэй байгаа.
Тиимэһээ эндээ, Хойто-Бэедээ оёжо эхилээ һаамнай, ямар байхаб гэжэ хүдэлөөнэй ударидагшадһаа асуугаабди.
Һайн дуратанай ажалай эхиндэ байһан Очирма Норбоева болон Очирма Баганова хоёр бидэниие дэмжээ һэн.
Хойто-Бэеын үндэр наһатай ажаһуугшад өөһэдын «Һолонго» гэжэ нэрэтэй арадай аман зохёолой бүлгэмтэйбди.
Тэдэнэйнгээ гэшүүдтэ иимэ ажалда орожо хамһалсая гэжэ дурдахадамни, булта дэмжээ.
Хажуудахи Доодо-Ивалгымнай болон ойро тойрон ажаһуудаг арад зон хабаадажа, туһа хүргэдэг.
Хойто-Бэеынгээ Соёлой болон тамирай түбтэ нэгэ таһалгыень эзэлээд, эршэтэйгээр хүдэлнэбди.
Түбэймнай хүтэлбэрилэгшэ Байгалма Доржиевна Хадаева урагшаа һанаатай, һайн зантай хүн юм.
Һаяхана Ивалгын дасан аймагай захиргаантай хэлсээ баталжа, бидэ эндэ саг зуура байрлаха эрхэтэй болобобди.
- Оёхо бүд, хэрэгсэлнүүдээ хаанаһаа абанабта?
- Ивалгын дасанай дэргэдэхи хүдэлөөн хэрэгтэй бүдөөр, оёдолой машинкануудаар болон бусад хэрэгсэлнүүдээр хангадаг.
Эхилхэдээ, өөһэдынгөө оёдолой машинкануудые гэрһээ асараа һэмди.
Һаяхан һайн дуратанай оролдолгоор 2 машинкатай болообди.
Хэрэгтэй юумэнүүдые хүдэлөөнэй ударидагшад асаржа үгэдэг, оёжо бэлэн болгоһон хэрэгсэлнүүдые мүн лэ тэдэмнай хэрэгтэй газартань ябуулдаг.
Тэрэнэй хажуугаар хүбүүд өөһэдөө ерэжэ абана.
Бидэ гансал оёжо үгэдэг ажалтайбди.
- Хэдэн хүн оёдол хэнэбта?
- Бүхыдөө 50 гаран зон нэгэдэжэ, оёдолой ажал ябуулнабди.
Үдэр бүхэн эндэ 15 хүн хүдэлнэ.
Харин зарим зон сүлөө сагтаа ерэнэ, нүгөөдүүлынь гэртээ оёно.
Наһанайнгаа амаралтада гараһан эжынэр сугларнабди.
Мүнөө эндэ Доодо-Ивалга нютаг тоонтотой Буда-Ханда Жалсановна Цыдыпова, Агын талаһаа гарбалтай Хандама Данжеевна Жамбалова, Хойто-Бэеһээ Зоя Николаевна Михайлова бидэ дүрбэн ажалаа ябуулжа байнабди.
- Ямар уряагаар ерэжэ хүдэлнэ гээшэбта?
- Хүн бүхэнэймнай түрэл гарал, аша зээнэр тэндэ хабаадалсана.
Шадаха зэргээрээ багаханшье туһа үзүүлһэйбди гэһэн уряа гээшэ аабза.
Жэшээнь, минии зээ хүбүүн ехээр шархатаа, хүйтэ абаһанһаа боложо хадхаляатаа.
Шиигтэй нойтон газар дээрэ хэбтэжэ, хүйтэ абахагүйн тула һуудал, хэбтэринүүдые оёнобди.
- Ямар юумэнүүдые оёдог болонобта?
- Һуухадаа дороо дэбдихэ, хэбтэхэдээ дэлгээхэ, һалхинһаа хамгаалха аргатай олон янзаар хэрэглэхэ юумэ оёнобди.
Тэрэнэй хажуугаарнь тохоногоо, үбдэгөө хамгаалха хэрэгсэлнүүд болон малгай, ама хамарай халхабша оёгдоно.
Сэрэгэй тусхай хэмжээ ябуулгада хабаадажа байһан хүбүүдэй хэлэһэн хүсэлыень анхаржа, нэмэлтэ, хороолто оруулжа байжа оёнобди.
«Энэ юумэ һанаһан хүндэ ехэ баярые хүргэнэб», - гэжэ нэгэ сэрэгшэ бидэндэ хэлэһэн юм.
Уданшьегүй тэрэ сэрэгшэ хүбүүмнай дайсанай һомонһоо алдалан унаа гэжэ уншаад, ехэтэ хайрлаабди.
Хүбүүднай амиды мэндэ, элүүр энхэ бусаһай даа.
- Оёдолһоо бэшэ үшөө ямар ажал хэнэбта?
- Дасанай харгалзалга доро хүдэлжэ байгаа хадаа бидэ гансал хүбүүдые аршалха, хамгаалха юумэнүүдые бүтээнэ гээшэбди.
Хүн зоной ами таһалха хэрэгсэл бэшэ, хүбүүдээ аршалха гэжэ оролдожо ябанабди гэжэ ойлгохо хэрэгтэй.
Хэжэ байһан ажалтнай олондо туһатай, хэрэгтэй байг лэ даа.
Нигүүлэсхы сэдьхэлэй уряагаар аша туһатай хэрэгтэ оролсожо байһандаа, амаргүй ехэ буян хуряаха байхат.
Һайн даа.
Автор: Булат БАДМАЕВФото: Булат Бадмаевһайн дураараа туһа хүргэгшэд  фото: pixabay. com ОСЕТИН ХЭЛЭНЧасы соохи хүхы                     Станислав КАДЗАЕВ  Багадаа хайрладаг һэмЧасы соохи хүхые,Барижа ерээд, хэн тэрэнииеЧасы соо һуулгаһан юм.
“Ой руумни табиит”, - гээд,Ооглон дуугарһан шэнги,Оймни гутана эндэ гээд,Дабтан донгодоһон шэнги.
Часыгаа нэгэтэ задалбабХүхыгөө сүлөөлхэ һанаатай,Бүхэл часы байгаа һэн,Бэлэн эбдэржэ үгөөгүй.
Хүхы ниидэжэ ябашаһан юм.
Ород хэлэндэ Ирина Гуржибекова оршуулааАвтор: Галина БАЗАРЖАПОВА-ДАШЕЕВА​Фото: pixabay.
comБуряад Улас  Буряадай Хэжэнгын аймагта хоёр жэлэй туршада ехэ заһабарилга хэгдэһэн хамтын байрын нээлгын баяр ёһололдо уласай хүтэлбэрилэгшэ хабаадаба.
Заһабарилгын ажалда 9 саяһаа дээшэ түхэриг гаргашалагдаа.
Буряад Уласай Арадай Хуралай һунгамал Валерий Доржиевай дэмжэлгээр заһабарилга хэгдээ.
- Иимэ объектнүүдэй нээгдэхэдэ, бултанда баяр хүргэнэб.
Нэн түрүүн, Валерий Пурбуевичта баяраа мэдүүлнэб.
Эдэбхитэй ажабайдалай талаар аймаг дэжмэлгэдэ хүртөө.
Валерий Пурбуевич барилга ябуулхаһаа гадна, тамиршадые дэмжэнэ.
Би Москва мүнөө самолёдоор буужа, сэхэ наашаа ерэбэб.
Гараха жэлдэ Хэжэнгэдэ һургуули барижа эхилхэбди.
2023 оной сентябриин 1-дэ һурагшад шэнэ һургуулида орохо гэжэ зорилгото бэелүүлхэбди, - гэжэ Алексей Цыденов хэлэбэ.
Эдир аяншалагшадай хамтын байра 1953 ондо баригдаһан юм, тэрэнэй талмайнь 488 дүрбэлжэн метр.
Энэ байшан заһабарилагдажа, хушалта шэнэлэгдээ, газаа тээһээнь дулаасуулагдаа, дулаасуулгын, уһаар хангалгын системэ заһабарилагдаа, сонхо, үүдэн шэнээр табигдаа, зайн галай утаһанууд шэнэлэгдээ, түймэрэй гараһан тухай дуулгаха дохёо табигдаа, эд бараан, техникэ худалдан абтагдаа.
Источник: Буряад Уласай Засагай газарай мэдээсэлэй албанФото: Буряад Уласай Засагай газарБуряад Улас  Эдеэнэй, баялигай, малай хэшэг даллага абахада, хии мориёо хиидхэхэдэ, пеэшэн табихада, эхилһэн хэрэгүүдээ дүүргэхэдэ, һуралсал эхилхэдэ, һайн үдэр.
Шэнэ гэр барихада ба шорой шулуугаар барилгын ажал хэхэдэ, олзын хэрэг эрхилхэдэ, муу үдэр.
Харгыда гарахада, баруун зүг руу муу, бусад зүг руу һайн.
Луу жэлтэнэй урагшатай, һайн үдэр.
Үһэеэ абхуулхада – эдеэ ундан элбэгжэхэ, гэбэшье үбшэн хүрэжэ магад. зурхай  фото: “Монгольская граaфика” Шубуун үбсүүтэй хүн гэжэ суурхаһан хүн Үлэгшэндэмнай анхан сагта ажаһууһан.
Тарбажаан гэжэ нэрэтэй.
Багаһаа хойшо энэ нэрэ хэдышье дуулаһан байхаб.
Үбгэд, хүгшэдһөө.
- Шалдаантанай аймагай хүн байһан.
Дүүрэн нэрэнь: Дондоков Цыденжап Осорович.
Эрхэ нэрэнь: Тарбажаан.
Осор үбгэн хүнһөө үргэжэ абаһан байгаа.
Энэ айл Осори хабсагай доро, Зэдын эрье дээрэ һуудаг байгаа.
Тарбажаан эрхэ доргоноор томо болоһон.
Зунаа дүүрэн уһан сооһоо гарахагүй.
Загаһа олоор бариха.
Уһанай шубуун шэнги уһан соо хэдышье байха аргатай, угайдхадаа, нэгэ эрьеһээнь Зэдэдэ бухажа ороод, нүгөө эрьедэнь гарашадаг байгаа.
“Тарбажаан, һураха, хүдэлхэшье дурагүйш, яагаад саашаа амидаржа ябаха юмши”, – гээд, түрэлхидэйнгөө хэлэхэдэнь, янгалаад, уһа руу гүйжэ ошоод, бухаад орошохо гэнэ.
Нилээн удаан үгы байгаад, шэнгэшөөгүй юм аабза гэхэдэ, нүгөө эрьедэнь гаранхай, уһан һахы юумэ, гараараа даллажа байха.
- Илангаяа үерэй үедэ, уһанай мушхаран хүүежэ байхада, хүсэеэ туршаха дуратай һэн ха.
Иимэ хадаа шубуун үбсүүтэй Тарбажаан гэжэ нэршэһэн ха, - гэжэ түрэл ажахыдаа бүхы наһаараа счетовод-бухгалтераар хүдэлһэн ажалай ветеран Буда Шултумович Шагдуржапов хөөрэбэ.
Тарбажаанай наһан соогоо хүйхэр огсом, хүнһөөл һаа ондоо аашатай, дэншээтэй ябаһыень гэршэлһэн баримтанууд олон юм.
Осори хабсагайһаа таһарһаншуу нэгэ бүхэли бахана хабсагай мүнөөшье болотор айдаһа хүрэмөөр амяараа ёдойн байдаг.
“Энээгүүр бү ябагты, нуража магад”,- гээд, ехэшүүл анхан сагһаа ходо һэргылхэ, теэд тэрэ бахана шэнги хабсагай хэтын хүшөө мэтэ эртэ урданһаа нэгэл янзаар байһан зандаа.
Гол хабсагайһаа 2 метр зайтай оройдонь һүрэжэ гарахые нэгэшье хүн зэрхэлөөгүй юм.
Гансал гэртэхиндээ зэмэлүүлжэ янгалһан Тарбажаан үндэрһөө үндэр, орой дээрээ охорхон талмайтай ёдогор тэрэ хүмэг дээрэ һүрэжэ гарашоод, эжы, абаяа һүрдүүлжэ байдаг һэн ха.
- Тарбажаан, хайрлыш, хэшээгыш, буугыш даа, - гэхэдэнь:- Намайе гэмнэхэеэ болёо гүт? – гэхэ.
- Яанаш, өөрөөл мэдэ, шамда бидэ юумэ хэлэхэеэ болёобди, - гэлдэхэ баарһан түрэлхидынь.
Иигэжэ өөрөө өөрыгөө ойроо хүртэшэгүй, хэнһээшье дулдыдахагүй хүн болгобо.
Һүгэлсөөн наншалдаанай болоходо, Тарбажаанда халдаха хүн олдохогүй.
Үгөөрөө, һүрөөрөө, хүсөөрөөшье даражархидаг байһан.
Армиин албанда ошоо.
Монголдо морин сэрэгтэ мори манагша ябаа.
Совет сэрэгтэ эльгээгдэхэ моридые бэлдэдэг байгаа.
Хуртагын хүбүүнтэй сугтаа алба хэдэг һэн ха.
Нэгэтэ түүдэг түлеэд, нюргаа шаража хэбтээ.
Сэрэгэй формодонь, нюрган талаһаа, гал аһашаба ха.
Тарбажаан бодоод гүйгөө.
Ехээр дүрэһэн байжа, бэеын байдалаар албанһаа табигдаа.
Тарбажаан Үлэгшэнэй сэбэр басагад - эгэшэ дүүнэр Эшэгэн, Жэгмэд, Үдбэл гурбан сооһоо Жэгмэдыень һамга хэжэ абаһан байгаа.
Жэгмэдһээнь Сэпээ басаган түрэһэн.
Албанһаа ерээд, Жэгмэдэй дүүтэй – Үдбэлтэй һууба.
Зүүн Голдо малай фермэ дээрэ байгаа.
Нэгэ хэды болоод, малһаа болижо, гар утаһа – телефон татаха монтёр болобо.
Зуниинь бахана тодхохо, заһаха.
Палатка соо байха.
Нэгэтэ Хайсагарта ажал хэжэ байтараа архи уугаад, палаткаяа дүргэжэрхибэ.
Тэрэ үедэ үнэтэй сэнтэй байһан провода болон бусад хэрэгсэлнүүдынь хуу галдагдашоо.
Тэндэ дүтэ байдаг нэгэ хүниие гуйгаа.
Тарбажаанай ухаан муудаа гэжэ зар тараагыш гэжэ.
Ухаам һамуураа гээд эмшэдтэ ябаа, аргалуулаа.
Нюдэ аманиинь муухай, һанаандань таарахагүй хүниие хараа һаа, шулуугаар шэдэхэ.
Байн-байн дээрэ болоһондли болоо.
Нэгэ хэды болоод, Үдбэлтэеэ Бүргын наанахи жалгада гэр баряад түбхинөө.
Сэржэм үргэдэг, юумэ үзэдэг болоо.
“Тарбажаан таабай” гэжэ бүргынхид хүндэлхэ.
Удаань Уһан Хамнида гэр баряад байражаа.
Орон хангайн эзэдтэй харилсанаб, тэдэнэй хэлэһые ойлгоноб гэхэ.
Бөөшүү хүн болоһон байгаа гээд үлэгшэнөөрхин таамаглан хөөрэлдэдэг һэн.
Тарбажаанай түрэһэн ганса басаган Сэпээ Шэтын мединститут дүүргээд, Хурамхаанай Элбэг гэжэ хүндэ хадамда гараһан.
Элбэгынь мэдээжэ эмшэн, багша болоһон.
Нэгэтэ Элбэг хүрьгэн ерэжэ, һамганайнгаа аба Тарбажааниие эмнэлгын газараар ябуулаа, II группын инвалидай үнэмшэлгэ абхуулаа.
Лусуудтай хэлсээтэй юумэдэл уһан соо удаан бухаад тамардагынь, ори гансаараа ёдойдог бахана хабсагайда һүрэжэ гарадагынь, хабсагай өөдэ абирхадаа бэрхыень, морёор гүйлгэхэдөө, хүндэ хүсэгдэдэггүй тухайнь болон бусадшье хүнэй һанаанда ороогүй жэгтэй аяг аашанууд, абари зан тухайнь домогууд мүнөөшье болотороо хэлсэгдэжэ байдаг.
Галина БАЗАРЖАПОВА-ДАШЕЕВА  аршаантан угай шаалхатан аймагай үндэр наһатан Буда Шултумович ШАГДУРЖАПОВҺАА бэшэжэ абабаФото: “Монгольская граaфика”уран зохёолБуряад Улас Шэнэ сагай богоһо алхахадаа, үнгэрһэн үеэ эрьен, хаймадан шэнжэлхэ ёһо бии.
Уран үгэмнай уян нугархай, удхатай шэдитэй зандаа гү, сэдьхэл хүлгүүлмэ, ухаа баяжуулма зохёолнууд бии гү, уутамнай хооһороогүй гү?
Эдэ бүгэдэ тухай бодоходоо, баримтануудта абаһаар үндэһэлэел даа.
Манай литэ2018 оной «Байгал» сэтгүүлдэ Чимит Цыдендамбаевай 100 жэлэй, Цырен-Базар Бадмаевай 90 жэлэй, Даша Дамбаевай 80 жэлэй, Цыден-Жап Жимбиевэй 90 жэлэй, Дугар Дылгировэй 75 жэлэй, Георгий Дашабыловай 80 жэлэй, Алексей Бадаевай 80 жэлэй, Самбу Норжимаевай 90 наһанай, Даши-Дондоп Очировай 70 наһанай, Владимир Бухаевай 65 наһанай ойнуудта найруулга –зорюулганууд толилогдоо.
Мүнөөдэрэй шухала асуудалСамдан лама “Зурхайшын тайлбари”, Александр Дахалаев “Арадай аман үгын абдарһаа”, Надежда Гармаева “Агын аялганууд”, Галина Базаржапова-Дашеева “Монголтой соёлой талаар харилсаа үргэдхэхэ”, Надежда Гармаева “Булаг” бусадһаа эдэбхитэй”.
Буряадай уран зохёолшодой шэнэ бүтээлнүүд«Байгал» сэтгүүлдэ 2018 оной туршада Буряадай уран зохёолшодой шэнэ бүтээлнүүд хэблэгдэһэн байна.
Тодорохойлбол, Александр Лыгденовэй “Нүүдэлшэд” (туужа) 2, 3, 4, 5, 6-дахи дугаарнуудта;
Нина Ленхобоева-Артугаевагай “Афган дайнай дэбтэрһээ” (шүлэгүүд) 2-дохи дугаарта;
Дулгар Доржиевагай шүлэгүүд 3-дахи дугаарта;
Арюна Бадмажаповагай шүлэгүүд 3-дахи дугаарта;
Тимур Гомбожаповай шүлэгүүд 5-дахи дугаарта;
Дамдин-Сэрэн Доржогутаповай шүлэгүүд 6-дахи дугаарта толилогдоо.
Монголой уран зохёолшодой бүтээлнүүдУран зохёолой болон ниитэ улас түрын «Байгал» сэтгүүлдэ Монголой уран зохёолшодой бүтээлнүүд толилогдожо байдаг.
Үнгэрһэн жэлэй туршада Чадраабалын Лодойдамбын “Тунгалаг Тамир”, Цэвэгийн Тойвгоогой, Ринчинэй Чойномой, Лубсанай Оюунсэсэгэй, Гомбожавын Мэнд-Ооёогой шүлэгүүд хэблэгдээ.
Нина Доржиевагай Гомбожавын Мэнд-Ооёо тухай “Урлаг соёлой, утга зохёолой бэлигтэн” гэһэн зураглал толилогдоо.
Гол эдэ ниитэ гаршагуудһаа гадна “Оршуулганууд”, “Шэнжэлэл, шүүмжэлэл”;
“Шажан мүргэл”, “Сагай сууряан”, “Аян замай дэбтэрһээ”, “Зүүн зүгэй зүнтэйхэн зүгы”, “Урлал бэлигэй угалзанууд”, “Шэнэ номууд”, “Уншагшадаймнай туршалгануудһаа” гэһэн ниитэ гаршагууд доро бүгэдэ Буряадай уншагшадай хужарлан уншамаар толилолгонууд хэблэгдээ.
Жэлэй толилолгонуудые бүхы дээрэнь абаад үзэхэдэ, уран зохёолшодоймнай шэнэ бүтээлнүүд яһала хэблэгдээ, шэнэ туужа “нара хараа”, оршуулганууд нилээн һуури эзэлээ гээд адагламаар.
Хэрбэеэ 2017 ондо “Буряад рассказууд” гэһэн урилдаан соносхогдожо, энэ жанрай зохёолнууд олоор ниитэлэгдэһэн һаа, энэ жэлдэ үсөөншэг байба.
Мүнөө “Шэнжэлэл, шүүмжэлэл” гэһэн ниитэ гаршаг эдэбхижүүлхэ хэрэгтэй.
Энэ талаар литература шэнжэлдэг эрдэмтэдээ шэнэ жэлдэ гуурһаяа гулгуулхынь уряалая.
“Далан долоон домог” урилдаан далайсаяа үзүүлээ, шэнэ, 2019 ондо хуудаһануудыемнай дахинаа шэмэглэхэл бэзэ.
Буряад Уласай 100 жэлэй ойдо, Буряадай Уран зохёолшодой холбооной байгуулагдаһаар 85 жэлэй ойдо зорюулагдаһан статья, зорюулганууд һубарихал даа.
Уран зохёолой урасхал ямар бэ гээд бодолгото болохыемнай хэн хорихоб?
Удха зохёолто найруулгануудаараа бусадые баясуулхыемнай хэн хизаарлахаб?
“Байгал” сэтгүүл танаа хүлеэнэл, бага, ехэгүй дүхэригтэмнай ерыт.
Шэнэ жэлдэ шэн зоригтой ябаял, буряад бэшээшэднай, буряад уншагшаднай.
Галина Базаржапова-Дашеева, “Байгал” сэтгүүлэй эрхилэгшэ Буряад Улас"Байгал" сэтгүүл  Баялигай, илангаяа таряанай даллага абахада, бар, морин, нохой жэлтэй хүнүүдтэ хии мориёо хиидхэхэдэ; һанаһанаа бүтээхэдэ, гэр барихада, газар абахада, шорой шулуугаар барилгын ажал хэхэдэ, һайн үдэр.
Харгыда гарахада, урда зүг руу муу, бусад зүг руу гэмгүй.
Үхэр жэлтэнэй урагшатай гараг; бар, туулай жэлтэнэй буян үйлэдэхэ үдэр.
Хулгана, гахай жэлтэндэ урагшагүй үдэр, һэргэг байха хэрэгтэй.
Үһэеэ абхуулхада – үбшэндэ. зурхай Бүгэдэ Буряадай «Алтаргана» наадан ерэхэ зун Үбэр Байгалай хизаарта боложо үнгэрхэ аад, нэгэ жэлээр хойшолуулагдаба.
Үбэр Байгалай хизаарай амбан захирагша Александр Осипов энэ наада бүхэдэлхэйн зиндаатай болгохо түсэбтэй байһан тухайгаа ГТРК «Чита» гэһэн теле-субагай агаарай долгиндо сэхэ дамжуулгада хабаадаха үедөө дуулгаба.
Бүгэдэ Буряадай «Алтаргана-2018» нааданай һүүлшын үдэр Эрхүү можын амбан захирагша Александр Левченко «Алтарганын» һүлдэ туг Үбэр Байгалай хизаарай түлөөлэгшэдтэ дамжуулһан юм.
- Манай хизаарта «Алтаргана» эгээл үндэр хэмжээндэ үнгэргэгдэхэ, юундэб гэхэдэ, бидэнэй бэлэдхэл хэхэ нэмэлтэ саг үгтэбэ гээшэ.
COVID-19 үбшэнһөө боложо, нэгэ жэлээр хойшолуулха баатай болобошье, энэ наадаяа бидэ бүхэдэлхэйн хэмжээндэ эмхидхэхэбди, - гэжэ Үбэр Байгалай хизаарай амбан захирагша Александр Осипов мэдүүлбэ.
Энэ нааданай эмхидхэлэй хорооной хүтэлбэрилэгшэдэй нэгэн, Агын Буряадай тойрогой толгойлогшо Буянто Батомункуев: «Коронавирус тахалһаа боложо, «Алтарганын» хойшолуулагдаһан тухай Эрхүү можо, Буряад Улас, Монгол, Хитад гүрэнһөө хабаадаха түлөөлэгшэдтэ дуулгагдаа», - гэжэ мэдээсэнэ.
Анна Огороднигой гэрэл зурагАвтор: Булат БАДМАЕВБуряад УласҮбэр-Байгалай хизаарЭрхүү можоМонголСергей ЛевченкоАлександр ОсиповБуянто БатомункуевкоронавирусАлтаргана  Октябриин 26-да Ород драмын театрай тайзан дээрэ «Намгар» бүлгэмэй болон Буряадай Үндэһэтэнэй оркестрэй тоглолто үнгэрөө.
Энэ үдэшэ Намгар Лхасаранова шэнэ «Наян Наваа» альбомтоёо танилсуулаа.
Энэ альбом бүхы дэлхэйдэ мэдээжэ боложо, байгша оной сентябрь һарада Transglobal world music charts эмхиин һанамжаар «World music эрхим альбом» гэжэ нэрлэгдээ.
Дулаахан оршондо үнгэрһэн тоглолто хүнүүдэй зүрхэ сэдьхэлдэ бүхөөр хадуугдаа гэхэдэ, алдуу болохогүй.
Юундэб гэхэдэ, дуун бүхэн өөрын түүхэтэй байжа, зариманиинь Намгарай хуби заяантай нягта холбоотой, нүгөө зариманиинь театр соо сугларагшадай бултанай хуби заяантай нэгэдэжэ, элинсэг хулинсагуудтай холбоотой байһаниинь ойлгохоор байгаа.
Энэ альбом бүтээхын тула, хүгжэмшэд архивта ехэ ажал ябуулаа.
Хэдэн арбаад жэлэй саана буулгагдаһан буряад арадай дуунууд мүнөө сагай хүгжэмдэ ехэ зохидоор таараа.
Улаан-Үдэ «Намгар» бүлгэм булта ерэһэн байна гээд тэмдэглэлтэй.
Намгар Лхасаранова абатаяа хамта гүйсэдхэжэ, олоной зүрхэ сэдьхэл доһолгоо.
Халуун альга ташалгаар харгашад хүгжэмшэдые үдэшөө.
Тус тоглолто дуу, хатарай «Байгал» театр эмхидхээ.
Фото: "Байгал" театрай мэдээсэлэй албанБуряад УласУлаан-Үдэ хотоНамгар Лхасаранова"Намгар" бүлгэм"Байгал" театртоглолто"НАЯН НАВАА"   фото: pixabay. com БАЛКАР ХЭЛЭН              Муталип БЕППАЕВБүүбэйн дуун Наран, Һара унтаба,Налайжа дайда һажаба.
Хүүгэн түргэн нойрсобоНаартай дуунай аялга доро.
Бүргэдэй дальбараа зүүдэндээТэнгэриин уудамаар ниидэнэ,Бишыхан унаган нойрмоглон,Талаар хатарна хэбэрынь.
Шэниисэ унтахаа яарана –Шэмэ оруулхань хоолостоо.
Һаруул болохотойнь сасууҺуга ургахал, яаралтай.
Үдэшын ганса одонУнтаха оройдоошье эрхэгүй,Олоной харгы гэрэлтүүлхэ,Оһолые зайсуулха үүргэтэй бшуу.
Ород хэлэндэ Виктор Куллэ оршуулаа Мэлхэй бороо хоёр                    Мурадин ОЛЬМЕЗОВ- Һүниин дунда хэнЯһан гэрыем тоншоноб?
-Биб, - гэнэ бороохон,Даарааб, гэртээ оруулыш!
БүмбэгэБүмбэгэ үлүү хүхеэд,Сонхын шэл эбдэбэ,Бүмбэгын гэмтэйшье һаа,Сохюулбаб харин би.
Мүнгэн борооҺэмээхэн маряаһаар эхилээд,Һэршэгэнүүр бороон шангарба.
Нохой гэр соогоо һууна,Элжэгэн газаа норошоо.
Тахяа дальбараануудтаяа - Тахяахан, тэнэгхэнДальбарааш хэды юм?
Тодо мэдэнэгүйш –Тараад гүйшэдэг даа.
-Нээрэһээ, хүндэ бэшэДальбараагаа тоолоходом,Нэрээрнь хуу мэдэдэгбиДолоон дальбараагаа.
Түрүүшынь – Ко,Хоёрдохинь – КокО,Гурбадахинь, шарань – КококОХажуудахи эреэниинь – КококОкоХойнотоошонь – КокО-КокОко.
Пи-пи гээшэнь – КОко-КококОДолоодохииень энхэргэнээрКокОко гэжэ нэрлэдэг.
Ород хэлэндэ Яков Аким оршуулааРанееБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА буряад хэлэндэ оршуулбаФото: pixabay.
comБуряад Улас  Дашаниматай (Үлзытэ) үдэр - амгалан жаргалантай, абишиг (Ваан) хайрлахада, һайтар байгуулхада (рамнай үргэхэдэ), бурханай тахилга хэхэдэ һайн.
Амгалан байдалай, мориной хэшэг даллага абахада, пеэшэн табихада, һайн үдэр.
Сэрэг суур хүдэлгэхэдэ, заргалдахада, шорой шулуугаар барилгын ажал хэхэдэ, наһа барагшые хүдөөлүүлхэдэ, муу үдэр.
Энэ үдэр харгыда гарахада, зүүн зүг руу муу, бусад зүг руу һайн.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – үбшэндэ. зурхай  фото: Яндекс Дзен КОМИ ХЭЛЭНБибим – хүгшэн эжымни       Насрулла БАЙБУЛАТОВ  Хүгшэн эжымнай - бибимнайБлины шарахадаа бэрхэ юм,Шарахан, түхэреэн, амтатай,Шара нарандал адлиханиие.
Обоо хүбөө блиныеОдоол жарган эдинэбди,Бибимдээ – хүгшэн эжыдээБаяраа булта хүргэнэбди.
Ород хэлэндэ Марина Ахмедова-Колюбакина оршуулааТүрэл хэлэн                Казим КАЗИМОВТүрэл хэлэм һайхан даа,Түргэн бэшэнэб, шагнанаб.
Түрэлхидтэйгөө хөөрэлдэхэдэм,Түшэг болонол намдаа.
Хабарай булагхан мэтэХабатай зэдэлнэ,Хизаар нютагайм дуун мэтэХолуур дуулдана.
Үбгэн абамниш, хүбүүмнишӨөрынгөө хэлэн дээрэҮргэлжэ һайнаар дуугарна –Үтэлхэгүйл түрэл хэлэмни.
Ород хэлэндэ Максим Амелин оршуулаа Автор: Галина БАЗАРЖАПОВА-ДАШЕЕВА бэлдэбэФото: Яндекс ДзенБуряад Улас  Амгалан байдалай, мориной хэшэг даллага абахада, пеэшэн табихада һайн үдэр.
Шорой шулуугаар барилгын ажал хэхэдэ, наһа барагшые хүдөөлхэдэ, муу үдэр.
Энэ үдэр харгыда гарахада муу, илангаяа зүүн зүг руу.
Хулгана, гахай жэлтэнэй һайн гараг; үхэр, луу, нохой жэлтэнэй буян үйлэдэхэ үдэр.
Морин, могой жэлтэн һэргэг байхые оролдог.
Үһэеэ абхуулхада – гарзада. зурхай  фото: pixabay. com КОЛЬСКО-СААМСКА ХЭЛЭНӨөрыгөө наадхуулнаб             Александра АНТОНОВА Оро баряад,Шаргада һуубаб.
Өөрөө оро болооб,Адуулагшань – өөрөөб.
Өөрөө өөрыгөөНаадхуулнаб.
Уйдаха сүлөөгүйбГансаханшье үдэр!
Хойто зүгэй һүниХойто зүгэй һүниХүйтөөр үлеэгээд,Хүр саһаар шэдэлээдХүрэжэ ерэбэл.
Хадын саанаһааНара наашань оруулнагүй.
Наран мандаха даа –Би мэдэнэб.
Ород хэлэндэ Алина Каримова оршуулаа Хартаабха                 Софья ЯКИМОВИЧХабартаа сонхоёоЯлайтарынь угаагааб,ХартаабхамнайНюдэеэ нээгээ.
Зунай тэгэндэХартаабхамнайХабатай урганал –Харыт, ямар гоёб.
Намартаа үбгэн абаАнтошкотой хоюуланХартаабхаяа хуряаба,Хадагалба аятайгаар.
Ород хэлэндэ Алина Каримова оршуулбаФото: pixabay.
comБуряад Улас  2018 оной август һарада уран зохёолой болон ниитэ улас түрын «Байгал» сэтгүүлдэ “Далан долоон домог” гэһэн урилдаан үргэлжэлһөөр.
“Хаад бурхад тухай хаан домогууд” гэһэн оролто үгэ соо “Хаан Шаргай бурхан баабай” гэһэн үльгэр домог согсолон суглуулагша Лопсон Шенхоровтой Галина Базаржаповагай хөөрэлдөөн толилогдоо.
- Бүри багадам, 8-9 наһатай байхадам, Хонгоодорой (ажаһуудаг газарай нэрэ) Бадма таабай минии эбиидэ хэлэһэн ха: “Энээхэн хүбүүн Хаан Шаргай баабайн, Буха ноёной, Эрхүү мүрэнэй домогуудые бэшэхэ һахюуһатайгаар түрэһэн хүн.
Гамнажа хүн болгооройт”.
Бүри багаһаа эбии, теэбии, таабайһаа, Дармын Убашын Агваан-Сэдэн нагасаһаа һонин домогуудые дуулажа абаа һэм, - гэжэ Л. Д. Шенхоров хөөрэбэ.
Хаан Шаргай баабай, түшэмэлнүүдынь, Саяанай мундаргануудай эзэд тэнгэри замбуулинай хүсэ түхөөдэг хүшэтэн гэдэг.
Мүнөөшье Буряад ороноймнай булан бүхэнэй нютагуудта урданай домогуудай һабагша бариһан зон биил гээшэ.
Тиимэһээл хойшонь болгонгүй, саг соонь үндэр наһатанһаа, үбгэд хүгшэдһөө домогуудые һурагшалан бэшэжэ абаял.
Үрдиел, нүхэд!
Домогһоо хэһэг дурдая:“Эсэгэ Малаан тэнгэри мүшэд дээрэ мэргэн суглаагаа, һара дээрэ сарюун һайхан суглаагаа хүтэлжэ, болохотой һайхан тогтоолоо абахадаа, Шаргал тэнгэри хүбүүе нэрэгүй Нэхытэ нэрэтэй үншэн хүбүүн болгон, хүнэй барлаг боложо, гэдэһээ тэжээжэ, тэнэжэ, зайжа ябаха, дайсадтай байлдаха сагай хүрэжэ ерэхэдэнь, үнэн бэеэ бэелнэ бэзэ гэһэн һайхан тогтоолоо абажа, түмэн мянган тэнгэри бурхашуул газар уһандаа, ордон байшандаа мордобод.
Алтан Мундаргын үбэртэ Үлгын сэсэрлиг Хүхэйн дайдада харанхын хара һүни, тэнгэриин сахилгаанай сахилжа, аадар борооной адхаран орожо, мүрэн голнуудай эрьеһээнь билтаран халижа, үерлэн хөөһэтэжэ байхада, нэры үгы Нэхытэ хүбүүн тэнгэриин үүдэ нээжэ, алтан һабаар дамжан бууба”.
Галина Раднаевагай “Сартуул зоной домогууд” гэһэн хэһэг хужарлама һонин.
Үнэн болоһон ушарнуудта үндэһэлэн, гайхамаар, һургаал боложо абамаар үйлэнүүд тухай, шажан мүргэлэй санаартан, нютагай тахилантай уула хадануудай шэнжэ шанар, зүнтэй, саанаһаа табисууртай зон тухай дурдалгануудые нютагай зоной хөөрэжэ үгэһые баримталан бэшээ.
Өөрынгөө 13 зохёолой номуудһаа гадуур арадай аман үгэ суглуулха талаар 7 боти ном хэблүүлэн гаргуулһан уран зохёолшын габьяа аргагүй ехэ гэжэ ойлгосотой.
Шэнэ жэлэй эхеэр Галина Жигмытовна 70 наһанайнгаа ойе гүйсэбэ.
Эхин замдаа “Дэлхэйе өөрөө хубилгахаяа ерээб” гэжэ шангаар, сортоотойгоор мэдүүлэн, буряад литературада ороһон зохёохы ажал ябуулгаяа үргэлжэлүүлһээр зандаа.
Галина Базаржапова-Дашеева “Уран зохёолой түүхэдэ-өөрын мүр” гэһэн шэнжэлэлээ хэлэ бэшэгэй эрдэмэй дид-доктор Туяна Самбяловагай “Түбидэ мүнхэ түрэл уянга” гэһэн номой удхада зорюулаа.
Хада уулын хабсагай хабшалда ургадаг сагаан дали сэсэг хабарай эмжэгэн элшэдэ дэльбэеэ яагаад туяатуулан задаруулдаг бэлэй, тэрээн мэтээр Буряадай уянгын эзэд тухай согсолбори “нара хараба” хаяа?
Номойнгоо гарахатай сасуу дээдэ эрдэм олгоһон гуламтадаа – Эрхүүгэй университедэй танхимда эгээн түрүүшын хэһэгээ автор бэлэглээ.
Эхиеэ тахибал, эршэеэ олохош гэһэн үгэ үнэн.
Ирагуу найрагай хүлэгэй – Пегасай дүрэ –номой гадарта.
Буряадай гүрэнэй дээдэ һургуулида байгуулагдаһан “Жэгүүртэ хүлэг” гэһэн уран зохёолой нэгэдэл абаһаар һанаанда ороно.
Олоноймнай багша С. Ж. Балдановай үүсхэл оролдолго бэлэй”, – гэжэ автор онсолон тэмдэглэнэ.
Эрхүүгэй гүрэнэй университет дүүргэһэн, сэтгүүлшээр, “Буряад үнэн” Хэблэлэй байшангай толгойлогшын нэгэдэхи орлогшоор олон жэлдэ үнэн сэхээр хүдэлһэн Т. В. Самбялова эрдэм шэнжэлгын ажалдаа эршэтэй ябаг лэ!
Буряадай арадай уран зурааша Лубсан Доржиевай 100 жэлэй ойдо Надежда Гармаевагай “Буряад зурагай эхи табиһан” гэһэн зураглал һонирхол үүсхэмээр.
“Буряад угалзанууд Лубсан Доржиевай бүтээлнүүдтэ” гэһэн ном согсолон бүридхэжэ, 1992 ондо Москвада гаргаһан соёлой эрдэмэй кандидат Ирина Балдано номойнгоо оролто үгэ соонь бэшэхэдээ: “Буряад зурагай эхи үндэһэ табиһан Лубсан Доржиевай зурагууд угалза хээнүүдээрээ, үнгэ будагуудаараа сансарын эрьюулгэ соо таһалгаряагүй эрьелдэжэл байдаг оршолониие юрын буряад хүнэй нюдөөр хаража зураһан түхэл маягаараа ламын шажанай ёһо заншалнуудтай бүримүһэн холбоотой” гэжэ тэмдэглэһэн байдаг”.
Үнэхөөрөө, Һара Нарантай, Юртэмсэ замбитай харилсаае ямар бэрхээр харуулдаг бэ бултанаймнай омогорхол - Лубсан Доржиев.
Сэдьхэлэйнгээ нигүүлэсхы уряагаар уран зохёолшо Сергей Доржиев анда нүхэдтэйгөө суг Ганжуур, Данжуур сударнуудые Монголһоо Хальмаг орон руу залан абаашаһан тухайгаа замай тэмдэглэл соогоо хөөрэһэн байна.
Энэ ехэ буян үйлэдэжэ ябахадаа, Агван Доржиевай саглашагүй буян тухай бодолгото болоно:“Бүхэли арад зоной хуби заяа шиидхэһэн хүнүүд олон түмэнэй дунда одо мүшэндэл яларан толорон байдаг.
Буддын шажанай философиин доктор, Далай ламын багша, Түбэдэй Правительствын гэшүүн, бүхэдэлхэйн хэмжээнэй агууехэ дипломат, түрэл Буряад болон аха дүү Хальмаг оронуудтаа буддын шажантаниие нэгэ мүргэлтэй, нэгэ шүтэлгэтэй, эб нэгэн болгожо шадаһан Буряад арадай бэлиг ехэтэй хүбүүн Агван Доржиевта – хэтын хэтэдэ алдар соло!
Бүри 20-дохи зуунай эхеэр, Санкт-Петербургда агууехэ Пушкинай мунхаг доройд Дантестэй буудалсаһан Хара голой ойрохоно, Агван Доржиев гранит шулуугаар томо дасан барюулһан байгаа.
Би тэрэ дасанда нэгэтэ ороо һэм.
Нютагайнгаа хүбүүн Агванда һүгэдэхын ехээр һүгэдэһэн, шүтэхын ехээр шүтэһэн, сагаан нимгэн сэдьхэлэйнгээ урдан хайлахаа һанатар, улаан уян зүрхэнэйнгөө зогсон байхаяа һанатар уяран, уяран, баяр баясхалан хүргэһэн бэлэйб”.
Галина Базаржапова-Дашеева, «Байгал» сэтгүүлэй эрхилэгшэБуряад Улас"Байгал" сэтгүүлуран зохёолтүүхэ домогууд Тахяа, үхэр, могой жэлтэй хүнүүдтэ хии мориёо хиидхэхэдэ, һайн үдэр.
Тэрсүүд үдэр санваар хүртэхэ, ном шагнаха ба бурханай тахилга хэхэ, даллага абаха, харгыда гараха, нүүхэ ба бэриин үйлэ, хүдөө гаргаха гэхэ мэтые тэбшэхэ.
Харгыда гарахада, баруун зүг руу муу, бусад зүг руу гэмгүй.
Бар, туулай жэлтэнэй урагшатай үдэр, харин тахяа, бишэн жэлтэнэй буян үйлэдэхэдэ һайн.
Үхэр, луу, хонин, нохой жэлтэн һэргэг ябахые оролдохо.
Үһэеэ абхуулхада – ухаан хурсадаха. зурхай  фото: Яндекс.
Дзен МАРИЙ ХЭЛЭНШоно эшэгэн хоёр           Аркадий БОГДАНОВ Нэгэтэ эшэгэнХүгшэн эжыһээ таһараад,Нугада дураарааБэлшэхээ ошобо.
Дуран соогооДуулаха, һүрэхэ,Һүнеэ дүүрэнНогоо эдихэДураниинь хүрэбэ.
Талаан буруутажа,Шоно ерэбэ.
Таатай хоол олооб гэжэШүлһөө һайруулба.
Һүбэлгэн эшэгэхэнХэлэбэ иигэжэ:- Шагныш, шоно ахай,Эбэргүй эшэгэхэнтэйХанилхань эшэбэритэй.
Дуу дуулахаЗадарюун хоолойтойш,Дэлхэйдэ мэдээжэСуутай болохош.
Түгсүүл дээрэ гараад,Түбэнгеэ хашан дуула!
Тэнэг шоноҮгэдэнь ороод,Тэншүү юумэдэлҮгэлэн улиба.
Уляаень дуулаад,Нохойнууд гүйлдэн,Урилдан ерэбэ,Тэнэг шоныеТэндэнь хэһээбэ.
Ород хэлэндэ Ольга Злотникова оршуулааТир соо                            Ипполит ЛОБАНОВСагаалса онохоёоХүбүүд мэргэлнэ,Саана, наана гэнгүй,Сэб сэхэ тудана.
- Алёша бата гартай,Хёрхо нюдэтэй,Мэргэн сэрэгшэн мэтэБэрхэш, - гэбэ багша.
Алёша һанаандаа омогорхолтой,- Үнэндөө баатар АкпарсУгудамдань байһан бэлэй,Угаа һажаангүй яахаб даа.
Ород хэлэндэ Наталья Беляева оршуулааАвтор: Галина БАЗАРЖАПОВА-ДАШЕЕВА бэлдэбэФото: Яндекс.
ДзенБуряад Улас   фото: pixabay. com Веппскэ хэлэн            Нина ЗАЙЦЕВА«Вирантаназ» эпосһээ бүүбэйн дуунай аялгаарТутушки-тутой,Баюшки-баю,Дулаалжа бүүбэйлээд,Дуу дуулаһуу.
Огторгойдо һараУнтагты гэнэ.
Одо мүшэд гэрэлтээд,Орой болоһые һануулна.
Хүсэ нэмэхэш орондоо,Хүшэтэй бүхэ болохошУтахан энэ һүниндөө,Урихан энэ зүүдэндээ.
Үльгэрэйм аялгаШэхэндэш дуулдаха,Үлир жэмэстэлШэмэтэйхэн байха.
Сагай ерэхэдэ,Жаргалаа олохош,Сэдьхэлээ хүхеэнСэнгэн ажаһуухаш.
Нойршни амтатай,Номгон амгалан,Тутушки-тутой,Баюшки-баю.
Ород хэлэндэ Вячеслав Агапитов оршуулаа Шэнэ жэл                   Николай АБРАМОВХуушан жэлХойшоо гараба,Шэнынь хасууриГэртэмнай асарба.
Баабгай Бамбагар хүбхэ дэбдеэд,Баабгай унтана.
Эшээн байра сооньЭгээл дулаахан.
Нойрсожо байһан баабгайеНосожо болохогүй,Эрхирээд бодошоо һаань,Эрлигэй орондо ошохо гүш?
Ород хэлэндэ Олег Мошников оршуулаа Амитадай хөөрэлдөөн                     Ольга ЖУКОВАМиисгэй гуйна: “Мяу, мяу”.
Жучка хусана: “Гав, гав” …Эрэ тахяагай дуугархада,Эмэ тахяа асууна: “Куд-куда”.
Миисгэйн хүүгэд унтана,Һалан гахай “хор-хор” гэнэ,“Бее-ее” – хонин маарана,Тугал хойноһоонь мөөрэнэ.
Үхэрэй һүнҮглөөгүүр бэлшээридээҮнеэд гарана,Үдэшэ болоходо,Һүмбэйгөө бэлэглэнэ.
Далай мэтэ һүнДүүргэнэ амһарта.
Сэсэгүүдэй хангалаарСэсэрэн билтарна.
Ород хэлэндэ Олег Мошников оршуулаа                                                  Расул БАГОМЕДОВ Нэгэтэ Муса асууба:- Аба, хүнүүд юундэ үтэлнэб?
- Жэлнүүд ошожол байна.
- Жэгтэй, - гээд, хүбүүн бодоно.
- Хайшаа тэдэ ошоноб?
* * *Эжынгээ үхэрөө һаахада, Муса хажуугаарнь эрьелдэжэ, һаад хэнэ.
Хүбүүнэй аяг аашаһаа үнеэн хашаржа, эзэн эхэнэрээ дуулахаа болибо.
- Үнеэн һүеэ үгэхөө болёо, яба! – гэжэ эжынь хашхарба.
Үнеэн тиимэ харамууша юм аал? - гэжэ Муса гайхаба.
Һара Һарата һаруул һүни.
Муса эсэгэтэеэ гэртээ бусажа ябаба.
- Аба, харыш! – гээд, Муса Һарые заажа хэлэбэ.
– Ямар томо фонарь бэ!
- Энэш фонарь бэшэ, хүбүүмни, - гэбэ аба.
– Энэ Һара.
- Һара юундээ хэрэгтэй юм?
- Һүниндөө манай Газарые гэрэлтүүлнэ ха юм.
- Аба, Газар юундэ манай юм?
- Юундэб гэхэдэ, Газар дээрэ бидэ ажаһуунабди.
Ород хэлэндэ Марьям Халимбекова оршуулаа Хүгшэн эжым               Аминат АБДУЛМАНАПОВАДаргин хэлэн дээрэХүгшэн эжым хөөрэлдэдэг,Даданхайб, һуранхайб,Хүндэлнэб хүгшэн эжыгээ.
Өөрынгөө хэлэн дээрэАллахта сэхэ хандадаг,Амгалан байдал гуйдаг,Арюун жаргал хурылдаг.
Гансал даргин хэлэ мэдэхэ.
Ондоо хэлэ ойлгохогүйшье һаа,Газар дээрэ болоһон юумэОдоо һайнаар мэдэдэг даа.
Ород хэлэндэ Константин Зачесов оршуулаа Улиткын гэр Улитка хээтэйНюрган дээрээ нюрууханГэрээ абаад ябадаг.
Пеэшэн, сонхогүй,Хашаа хаалгагүй.
Найдамтай, аятай гэжэШоргоолжон, аляаһаншьеНааршаадаг, хөөршөөдэг.
Үшөө хэн обтодог бэ?
Арбагар абаахай,Үрзэгэр үтөөбшэ,Гэрэлтэдэг сохо.
Үшөө томонууд амитад –Гэнэнхэн шандаган,Барбагар бартахи,Мэхэтэй үнэгэн,Холшорхон хонин,Толгойнгоо үбдэтэрТоншодог тоншуул –Улиткын дунгар гэр сооГулдиран ороодҺуухые һанадаг.
Гайхалтай бэшэ гү?
Ород хэлэндэ Руслан Исаев оршуулааРанееҮүлэдБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА-ДАШЕЕВА бэлдэбэФото: pixabay. com  фото: авторай дурадхаһан гэрэл зураг Омогорхол дүүрэнээрГурбан зуун жэлдэ ажаһууһан 6-7 үе зониие багтааһан энэ ном ерээдүйн халаанда угаа уудалхадань ехэ туһатай байха.
Үндэһэгүй модон үгы гэжэ мэдэнэбди – эгээл тэрээн шэнги хүншье уг унгитай.
Урдахи үе зон тухай мэдээсэл үлээһэн сэнтэй ном болоо гээд, Дахалайтан угай үри һадаһан болохо Роза Болотова тэмдэглэнэ.
Оролто үгэ соогоо номой автор түрэлхидтөө иигэжэ хандана:Энэ ном дээрэ хүдэлхэдөө, урид мэдэлсээ ябалсаагүй түрэлхидөөрөө танилсааб.
Угаймнай эхи табигша Дахалай бултанииемнай нэгэдүүлнэ гэхэ байнаб.
Туһаламжа, дэмжэлтэ үзүүлһэн та бүгэдэндөө баярые хүргэнэб!
Дахалайтанай угай түүхэ Мухан Жалма гэжэ хүгшэн эжымни хөөрэдэг байһан юм.
Тэрээнһээ боложо, үхибүүн наһандаа уг гарбалаараа һонирхожо эхилээб.
Дахалайтанай үри һадаһадһаа мэдээсэл суглуулжа ябаа, илангаяа аха захатанаар ехэ хөөрэлдөө юм байна гэжэ оролто үгэһөө ойлгонобди.
Мэдээжэ уран зохёолшо Арсалан Жамбалоной хүдэлмэринүүд дээрэ автор нилээн һууһан байна.
Гадна нютаг һууринуудай хэблүүлһэн номууд, архивай дансанууд ехэ туһаламжа болоод үгөө.
Дахалайтан угай омогорхол, бэлигтэй поэт Цыдып Жамбаловта зорюулһан дурасхаалай хэмжээ ябуулга 2022 оной мартын 1-дэ болоһон юм.
Эгээл тэрэнэй үедэ “Дахалайтан” гэжэ ном гаргаха тухай дурадхал ороһон байжа, суглуулһан баримтануудаараа яаха тухай автор ойлгоһон байна.
Түрэлхидэй түһөө адлиЭнэ номой эхиндэ Дахалай тухай һонирхолтой материал үгтэнэ.
Борсойн хүбүүн Дахалай – олдогдоһон хүбүүн.
Ой соо ан гүрөөл агнажа ябатараа, мансыда орёолтотой нарай нялха хүбүү Борсой обёоржорхиһон юм гэжэ авторта хүгшэн эжынь хөөрэдэг байһан.
Өөрөө үри хүүгэдгүй тула, хүбүүн болгожо абаһан юм.
Тиихэдэ бүри ондоогоор Дахалайн бии болоһон түүхые Баиржап Цыдыпович хөөрэһэн байна.
Гэбэшье нэгэнь эли – Байгал шадарһаа Ага руу 1840-өөд онуудта зөөжэ ошоһон.
Бүхыдөө энэ шэнэ ном - гэр бүлэнүүд тухай тодо баримтануудһаа бүридэнэ.
Тиихэдээ гэрэл зурагууд доронь хэниинь хаана юу хэдэг бэ гэжэ зураглагдана.
Түрэлхидэй түһөө адли гэлсэдэг.
Үнэхөөрөөшье, энэ ном ирахада – түхэреэн шэгтэй түрэлхидэй гэрэл зурагуудые анхархаар.
Автор: Сарюуна ЭРДЫНЕЕВАФото: авторай дурадхаһан гэрэл зурагшэнэ ном   фото: pixabay. com КУМЫК ХЭЛЭНЭлжэгэн                  Шейит-Ханум АЛШИЕВА Гэртээ ябаха гээд,Элжэгэндээ һуубаб.
Байраһаа тэрэм хүдэлбэгүй,Байһан дээрээл байбал даа.
- Залхуу даһаа, яагаабши,Зааханшье хүдэлхэ дурагүйш.
Гэртээ бү ерээрэй,Гэгэжэ һүүлдэнь бү гомдоорой, -Гэжэ дуугаржа байтараа,Элжэгэеэ һайнаар харахадам,Баханада хүлынь уяатайБайжа байбал, гомдолтой.
“Хүлисыш”, – гэбэб нүхэртөө.
Толгойгоо тэрэм һэжэрбэ,Хүзүүень, һүүлыень эльбэбэб,Томоотой тэрэм шагнаба.
Ород хэлэндэ Нина Маркграф-Орлова оршуулаа Мохин                     Вагит АТАЕВ Зайнаб мохиёо үгы хээд,Хаанашье оложо ядаад,Хамтадаа бэдэрхэ гэжэХани басагадаа уриба.
Хибэдэһэеэ хибэһэн үнеэгээХашаагай дэргэдэ хараад,“Мохиием ши жажална гүш –Бусаажа үгэ”, - гэбэл даа.
Ород хэлэндэ Владимир Степанов оршуулаа Страус             Супиянат МАМАЕВА Тахяатай адли шэнги аад,Тохигор үндэр хүлнүүдтэй,Тэмээндэл адли шэнги аад,Талбагар үргэн далитай.
Томоһоо томо шубуунҮндэгэлбэ хараһаар байтарнай.
Таамаглан ядажа байһамнайХүгшэн эжымнай ойлгуулба:«Түргэн хурданаар харайдагҺарагар энэ шубуунтнайСтраус гэжэ нэрэтэйл даа,Һайнаар һанажа абагты».
Ород хэлэндэ Багаутдин Узунаев оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  «Энэ хэмжээ ябуулгада юрын наймаашадые уридаггүй гээд, сэхэ хэлэхэ хэрэгтэй.
Оёһон бүтээлнүүдээ дэлгээжэ, олондо харуулха, худалдаха арга боломжо уран гартанда миинтээр дурадхагдана», - гээд, музейн захиралай орлогшо Саяна Бильдуева ойлгуулна.
Жэл бүри октябрь һарада энэ үзэсхэлэн эмхидхэгдэнэ.
Арайл нэгэ үдэр үргэлжэлдэгынь халагламаар.
Үшөө тиихэдэ үдэрэй 13.
00 сагһаа 17.
00 болотор юм.
Даншье богони саг үгтэнэ.
Илангаяа холо аймагуудһаа ерэһэн уран гартанда олзо багатай байха гэжэ һанагдана.
Эгээл тиимэһээ ерээшьегүйдэ болохо гэжэ тобшолол хэмээр.
Эвенк арадай, мүн шэмээшэгүүдэй хубсаһа оёдог уран гартан эхиндээ ерэхэбди гэжэ зүбшөөлөө үгэһэн аад, һүүлэй һүүлдэ арсаа.
Буряадта ажаһуудаг бүхы үндэһэ яһатануудай заншалта хубсаһануудай үзэсхэлэн энэл удаа эмхидхэгдэбэ.
2015 онһоо тус яармаг “Заншалта буряад хубсаһан” гээд үнгэрдэг байгаа.
Эгээл тиимэһээл юм гү – буряад хубсаһан элбэг байгаа.
Нэрэтэй түрэтэй модельер Игорь Сарапулов, һэеыгээр бүтээлнүүдые урладаг Юлия Золотоева, Татьяана Будажапова, Софья Посленова, буряад гуталнуудые оёдог Вероника Дамбаева, хүүхэлдэйнүүдые урладаг Татьяна Герасимова болон бусад – дүн хамтадаа 10-аад уран гартан энэ яармагта оролсоо.
Ивалгын Үбэр Байгалай арадуудай заншалта урлалай колледж мүн лэ бүтээлнүүдээ дэлгээгээ.
Хүндэ туһатай хүүхэлдэйнүүд Татьяна Герасимова саа үбшэндэ дайруулһан байгаа.
Тиибэшье хүүхэлдэйнүүдые табан жэлэй саана урлажа эхилээ.
Тэрэ гэһээр бүхы үбшэнгөө мартажархёо юм ха.
Гарынь анханайнгаа хэмдэ ороошьегүй һаань, ажалаа хэжэ байхадаа, тэрэнээ ойлгоношьегүй.
Хүүхэлдэйнүүдэй нюур захигшадай дурадхалаар зураад абана.
“Гэрэл зураг харуулхадань, тон адлиханаар зуранаб”, - гэжэ дуулгана.
Ямаршье үндэһэ яһатанай хубсаһа хүүхэлдэйнүүдтээ тааруулан үмдэхүүлнэ.
Тиигэхын тулада янза бүриин литература уншана.
Буряад гутал бүхэ даа “Олзын хэрэг эрхилэгшэ бэшэб – юрын лэ оёдолшонби”, - гэжэ Вероника Дамбаева онсолно.
Нүхэртэеэ хамта буряад гуталнуудые 2003 онһоо оёод худалдана.
Эды хугасаада ходо захидаг зон бии болонхой.
Гол түлэб лама санаартан, бөөнэр юм ха.
Теэдшье һүүлэй сагта залуушуул, илангаяа эрэшүүл угаа ехээр захижа эхилээ.
Тиихэдээ өөрынгөө дураар ямар угалза хаана няахаяа заажа үгэнэ, гуталайнгаа үнгэ болон бусад юумэнүүдыень шэлэнэ.
Мүнөө сагта материалнууд дуталдана гэхээр бэшэ.
Онлайн аргаар захижа болоно.
Гэбэшье Улаан-Үдэдэ “Папа Карло” болон “Рант” гэжэ дэлгүүрнүүдтэ арһа шүрбэһэнһөө эхилээд, бүхы хэрэгтэй юумэнүүд наймаанда бии.
Тэрэнь арайл манай Буряадай бэшэ, Россиин баруун регионуудһаа ерэһэн, - гээд, уран гартан мэдээсэнэ.
Буряад гутал дулаан мүртөө бүхэ гэжэ суутай.
Гайхамаар.
Вероника Дамбаевагай дуулгаһаар, 12 жэлэй саана гутал захигша тэрэнээ заһуулхаяа һаяхана хандаа.
Һүүлэй жэлнүүдтэ ой модондо ябаад, улыень нимгэрүүлһэн лэ байгаа.
PS: Этнографическа музейн дэбисхэр дээрэ энэ үзэсхэлэн тухай дуулгаһан мэдээ олоогүйб.
Ашаагаа шэрээд ябаһан уран гартаниие обёороод, хойноһоонь гэшхэлһэн байнаб.
Эмхидхэгшэдэй эдэ дуталнуудаа усадхабалнь, саашадаа олондо эрилтэтэй яармаг болохоор лэ!
Автор: Сарюуна ЭРДЫНЕЕВАФото: Сарюуна ЭрдынееваБуряад УласҮбэр Байгалай арадуудай Этнографическа музей  В Национальной библиотеке Бурятии 14 марта в 15.
00 состоится церемония чествования лауреатов конкурса «Далан долоон домог» («Семьдесят семь притч и сказаний»).
Журнал «Байгал» объявил конкурс в июне 2018 года, чтобы содействовать обогащению фольклорного запаса Бурятии, найти и сохранить доселе неизвестные произведения устного народного творчества.
Иссякают ли запасы устного народного творчества или есть ещё «порох в пороховницах»?
Этим вопросом озадачены не только творческие работники журнала, Издательского дома «Буряад үнэн», но и многие, кого волнует состояние фольклора в современных условиях.
Редакция журнала и ИД «Буряад үнэн» приглашает всех желающих на церемонию чествования победителей конкурса «Далан долоон домог», где примут участие учёные-эксперты, представители общественности.
Фото Анны ОгородникУлан-УдэБурятияИД "Буряад yнэн"журнал "Байгал"конкурс  2018 оной октябрь һарада «Байгал» сэтгүүлэй 5-дахи дугаар нара хараһан байна.
Энэ дугаарта “Далан долоон домог” урилдаан үргэлжэлһөөр.
Үльгэр туужа, онтохонууд Үе сагай сонхонууд,Үргэнөөр сэлин шэнжээ бол –Үзэмжын һонин дэлхэйнүүд, - Дондок Улзытуев иигэжэ бэшэһэн юм.
Лопсон Шенхоровой “Хаан Шаргай бурхан Баабай” үльгэрэй түгэсхэл энэ дугаарта үгтэбэ.
Буряад арадай хуби заяан тухай бодомжо найруулгануудаараа үнинэй мэдээжэ болоһон угай ехэ табисууртай, “Шонын баша” гэһэн нюуса эрдэмэй эзэн Цэбэг Хобраков «Басай Шоно уг изагуурай зарим домогууд» гэһэн бүтээлээ дурадхаа.
Энэ статьяһаа хэһэг дурдая: “Арадаймнай түрүүшүүл ухаа орожо, түрэл арадаа Агууехэ Чингис Хаан шэнги ударидажа, зүб тээшэнь залажа, һэргээжэ, хүгжөөхэ юм гү гэжэ хүлеэхэһээ гадна, хүн бүхэн, бидэнэр өөһэдөө оролдожо, өөр өөрын шадал соогоо нэмэриеэ оруулжа, бултадаа ажаллаагүй һаа, суута бэрхэ, эртэ урда сагта дэлхэйн эзэн ябаһан араднай хосоржо үгы болохоёо байна ха даа.
Сэсэн бэрхэ аха захатамни заагаа һэн: Эхинэй эхин, Хизааргүй Ехэ Хүхэ Мүнхэ Тэнгэри Эсэгэдээ, Гал Ехэ Заяашадаа, Газар Ехэ Эхэ Дэлхэйдээ, Хүхэ Мүнхэ Тэнгэриһээ эхитэй уг изагууртаа шүтөөд, энэ ерээд байһан оёоргүй гүнзэгы, хизааргүй сэсэн мэргэн, захагүй ехэ Бурхан Багшын һургаал шудалжа, ойлгожо, нүгэл, буянай илгаа мэдэжэ, сэдьхэл ухаагаа тэгшэлжэ, ами наһаяа, үйлэ хэрэгүүдээ заһажа, бисалгажа, наһанһаа наһанда ургажа, сансарын хүрдэһээ мултаржа, Будда болохые оролдоорой гээ һэн”.
Цэбэг Цынгеевич хэлэ бэшэгтэ хабаагүй хүн аад лэ гансашье алдуу гаргангүй, орёо удхатай статьянуудые бэшэдэгынь гайхалтай.
Дээрэһээ хэшэгтэй байхадаа, иимэ дэлгэр дэлюун лэ.
Захаамин Хангайн домогуудые суглуулагша Лубсан Цыренов ама дамжадаг арадайнгаа баялигые арьбадхалсадаг юм.
Согсолһон домогууд сооһоонь «Хитад зурхайшадай зарлиг» гэһэн домогыень дурдая:“.
Хитад ваангууд иимэ зарлиг гаргаба ха.
Урдын урда сагта монгол туургата арадуудай хүгжэжэ, дэлхэйн хахад болохо газар эзэмдэжэ абаад, һалбаржа байха үе һэн.
Хитад арадай ваангууд мэдээжэ үзэлшэд ба зурхайшадые суглуулжа, эдэ монголшуудые хайшан гэжэ бууруулжа, доошонь даража болохоб гэһэн суглаа хурал зарлаа юм байха.
Мэдэлшэд, үзэлшэд ба зурхайшад хэдэн хоногой туршада үзэжэ, иимэ зарлиг гаргаба гээ: “Монгол зониие доошонь дараха гэбэл, толгойдонь шулуу табиха, амандань шулуу зуулгаха, эдихэ хоолынь гурилаар боожо эдюулбэл, хүсэ бодолынь балартажа, доошоо орохо байна.
Хайшан гээд энэ зарлиг бэелүүлэгдэһэн байгааб?
Һонирхоһон зон сэтгүүлэй 5-дахи дугаар оложо уншыт гэжэ дурадхая.
Ирагуу найрагша Тимур Гомбожаповай шэнэ шүлэгүүд хүндэтэ һууряа олоо.
“Зандин, Зандин” – гээд дуулаял, Заяанайм инагай нютаг юм.
Бурханай Зандан модонһоо Буурашагүй нэрэнь үндэһэтэйл юм”, - гээд, наһанайнгаа ханида зорюулһан шүлэг соогоо түүрээнэ.
Тимур хоёр удаа “Алтарганын” лауреат болоо һэн.
Олон үхибүүтэй, ехэ бүлын эсэгэшье һаа, зохеол бэшэлгээ орхёогүй, зоригтой ябаһандань баясамаар.
Урлаг соёлой, утга зохёолой бэлигтэн Гомбожавын Мэнд- Ооёогой шүлэгүүдые Цындема Бабуева Надежда Гармаева хоёр буряадшалһан байна.
Мэнд – Ооёо Монголой мүнөөнэй зохеолшодой манлайда ябана.
ҮГЫН БЭЛИГЭреэн зуунуудые эреэлһэн хуушан номой хуудаһандаЭлинсэг хулинсагайм дээдын оюун һүнэһэн байна.
Хүлөөрөө ябаад хүрэхэгүй эхин галабай түрүүндэХэлээрээ унаа хээд хүрэхын юрөөл байна.
Хэдэн зуунай саада тээ Цогто тайжын сэсэн үгэХээрэ талын шулуунай монгол эльгэндэ шэнгээд,Орьёлжо дэбэрһэн онгодоор үргэжэ дэбшүүлһэн дуунОлон үеын саанаһаа одоошье дуулдамаар байна.
Талын эльгэтэй мүрнүүдые таашаамаар даа.
“Ород Уласай олон хэлэтэ уянга” гэһэн ниитэ гаршаг доро 57 ондо ондоо үндэһэн хэлэн дээрэ зохёолшодой бүтээлнүүдые согсолһон “Ирагуу найраг”, “Хүүгэдэй литература” гэһэн 2017 ондо хэблэгдэһэн Антологинууд буряадай авторнуудта баярай оршондо барюулагдаба гэжэ Галина Базаржапова мэдээсэнэ.
Буряад уран найрагта угаа удхатай ушар болоо.
Ород гүрэнэй оршон соо буряад аялга зэдэлхэдээ, гоёл бэшэ гү?
Захаамин хангай тоонтотой Солбон Аюшеев, Валерий Цыбиков шүлэгүүдэйнгээ номуудые хэблүүлэн гаргуулба.
“Сагай һудал”, “Зүүдэнэй орон” гэһэн номуудһаа шүлэгүүдынь үгтэһэн байна.
Энэнь Солбон Аюшеевэй түрүүшын ном болоно.
Бодомжотойгоор, тобшололтойгоор, өөртөө эрилтэтэйгээр бэшэгдэһэн шүлэгүүд.
Валерий Цыбиковэй шүлэгүүд соо Захаамин хангайн хангал үнэр, ханамаар бэшэ үзэмжэ бүримүһэн тунанхай, хэнэйшье сэдьхэл долгисуулхаар лэ.
Галина Базаржапова-Дашеева, «Байгал» сэтгүүлэй эрхилэгшэБуряад Улас"Байгал" сэтгүүл Үнгэрһэн зуун жэлэй түүхэдэ болоһон гашуудалта хэрэгүүдтэ ами наһаяа алдаһан хүнүүдэй үри һадаһад үбгэ эсэгэнэрэйнгээ дурасхаал мүнхэлэн, Улаан-Үдэдэ хамалганда хосорһон хүнүүдтэ зорюулагдаһан хүшөөгэй дэргэдэ сугларжа, баглаа сэсэгүүдые табидаг.
Байгша ондо засаг зургаанай түлөөлэгшэд гэмэгүйгөөр хардуулһан хүнүүдэй дурасхаал мүнхэлөө.
- СССР гүрэндэ 1930-1950-яад онуудай хамалганда хүнүүд олоор хосороо.
Энэ хадаа манай уласай түүхын эгээл гашуудалтай хуудаһанууд болоно.
Хамалган, хашалганда дайруулаагүй гэр бүлэ байхагүй.
Засаг зургаан болон олониитын эмхинүүд түүхэтэ үйлэ хэрэгтэ хосорһон хүнүүдэй нэрэнүүдые мүнхэлхэ талаар ажал ябуулна.
Тахал үбшэнэй дэлгэрһэн үедэ олоной хабаадалгатай хэмжээ ябуулгануудые үнгэргэжэ шадахагүйшье һаа, Буряадай Толгойлогшо болон Засагай газарай зүгһөө баглаа сэсэгүүдые табинабди, - гэжэ Буряад Уласай Засагай газарай үндэһэ яһатанай харилсаануудай болон эрхэтэдэй эдэбхи үүсхэл хүгжөөхэ талаар хорооной түрүүлэгшэ Михаил Харитонов хэлэбэ.
Хамалганда ороһон хүнүүдэй дурасхаалай уласай эблэл «Книга памяти» гэһэн ном хэблэнэ.
Энэ номой хэдэн томдо 15 мянганһаа дээшэ нэрэнүүд оруулагданхай, Дурасхаалай номой сайтда сахим бааза байгуулагданхай.
Тиигэжэ уласһаа гадуур ажаһуугшад хамалганда ороһон түрэл гарал тухайгаа мэдээсэл олохо аргатай.
Хэблэгдэһэн номдо оруулагдаагүй хүнүүдэй нэрэнүүдые сагааруулагдаһан тухай дансатай һаань, сахим дансануудта оруулхаар.
Энээнһээ гадна Хамалганда ороһон хүнүүдэй дурасхаалай уласай эблэлэй аймагуудай таһагууд аймагуудай захиргаануудай болон Ветерануудай зүблэлэй дэмжэлгээр Хяагтын, Загарайн, Кабанскын, Сэлэнгын аймагуудта хамалганда хосорһон хүнүүдэй дурасхаалда номууд хэблэгдээ.
Зарим дансануудаар Буряад Уласта 20 мянганһаа дээшэ хүн сүлэлгэдэ эльгээгдэжэ, тэдэнэй ехэнхинь буудуулжа гү, али олон жэлнүүдтэ тама үзэжэ, шорон түрмэдэ, хара ажалда ябаа.
Бүхыдөө гүрэн дотор 1918-1990 онуудта 828 мянган хүн буудажа алаха гэжэ гэмнэгдээ.
Табяад онуудай тэн багһаа хамалганда хосорһон хүнүүдые сагааруулха талаар ажал 1990-ээд онуудай эхин болотор ябуулагдаа.
Источник: Буряад Уласай Засагай газарай мэдээсэлэй албанФото: Буряад Уласай Засагай газарБуряад УласХамалган хашалганһаа хохидоһон хүнүүдэй дурасхаалай үдэр  2018 оной февраль һарада уран зохёолой болон ниитэ улас түрын «Байгал» сэтгүүлэй 1-дэхи дугаар толилогдоо.
Энэ дугаарта засагай эсэргүүтэн гээд хашалганда ороһон, Монголой суута ирагуу найрагша Ринчинэй Чойномой “Буряад” гэһэн найраглалай гар бэшэмэлые нюун хадагалжа байгаа.
90-ээд онуудта ниигэмэй ондоо болоходо, нарин бэшэгэй дарга Дулзэйтын Соодолдо тэрэ бэшэмэл тушаажа, олондо мэдээжэ болгоһон Дашнямын Бадамсэрэн ахатантай сэтгүүлшэн Галина Базаржапова-Дашеева уулзажа хөөрэлдэхэ аза талаантай байба.
- Нэгжэлгэһээ айгаад, һалгаажархиһан байбални, хосорхол һэн бэзэ.
Гадна нарин хадагаламжада байлгаха, өөршэлжэ, хасажа, нэмэжэ болохогүй байгаа бшуу, - гэжэ Бадамсэрэн ахатан хөөрөө һэн.
Дэлхэйн хэмжээнэй бэлигтэн Р. Чойномой гол зохёолнуудай нэгые абарагша, аршалагша Д. Бадамсэрэнэй уг элинсэгынь Хэжэнгэ аймагай Эдэрмэг нютагһаа юм.
Үндэр наһатай, багша мэргэжэлтэй хүндэтэ энэ хүндэ доро дохин, шэнэ жэлэй мэндэ эльгээн, хайраяа мэдүүлэе даа.
Энэ дугаар соо Р. Чойномой “Алтаар үнэлхэ саг заабол ерэхэ” гэһэн ниитэ гаршаг доро “Сүмтэй бадарын чулуу” гэһэн номһоо шүлэгүүд Галина Базаржаповагай оршуулгаар үгтөө.
Яхад уран зохёолшо Евдокия Иринцеева-Огдогой «Дуратай юм һаа, дуранһаань бү арса” гэһэн туужа “Оршуулга” гэһэн ниитэ гаршагые баяжуулба.
Уран зохёолшо Надежда Гармаева энэ зохёолые буряадшалжа, сэтгүүлэй 6 дугаарые шэмэглэһэн байха юм.
Үндэһэтэн хоорондын харилсаа байгуулхада, иимэ оршуулганууд угаа сэнтэй гээд тэмдэглэе.
Алайр аймагһаа гарбалтай, буряадаараа энэ жэл 100 наһа гүйсэһэн багша мэргэжэлтэй Александр Николаевич Дахалаевай наһан соогоо суглуулһан арадай аман үгын дээжэ анханай заншаһан дабталганууд бэшэ, ухашалан абамаар удхатай һонин шэнэ зүйлнүүд бии.
Эрхүү можын түлөөлэгшын иимэ эдэбхи гаргахань үсөөн юм, тиимэһээ бүришье сэнтэй.
Буряад зоной угсаата эблэл нёдондо «Уран үгын абьяас” гэһэн урилдаа үүсхэһэн юм.
Урилдаанда хабаадаһан, уран үгэдэ һэдэбтэй зоной зохёолнууд тухай жюригэй түрүүлэгшэ, хэлэ бэшэгэй эрдэмэй дид-доктор Туяна Самбяловагай “Талын үер – түрэл буряад аялга. ” гэһэн статья “Шэнжэлэл, шүүмжэлэл” гэһэн ниитэ гаршаг доро үгтөө.
Энэл ниитэ гаршаг доро уран зохёолшо Доржо Сультимовай “Эхын захяа” гэһэн туужа тухай Буряадай габьяата багша Хандажаб Дампиловагай “Шэнэ һэбшээн” гэһэн шэнжэлэл үгтэһэн байна.
Хандажаб Дармаевна өөрөө уран зохёолшо, сурбалжалагша тула литературна ажабайдалда ходо хабаададаг гээшэ.
Эндэ үшөө ямар бодол түрэнэб гэбэл, “Шэнжэлэл, шүүмжэлэл” гэһэн гаршагаа һэргээхын тула, буряад хэлэнэй багшанарые хабаадуулбал аятай гээд һанагдана.
“Зүүн зүгэй зүнтэйхэн зүгы” гэһэн хүүгэдэй буланда “Чимит Цыдендамбаевай «Алтан олтирогой түүхэ», Цырен-Базар Бадмаевай «Заан охотноон хоёр» бүтээлнүүдые хужарлан уншаха аргатайт.
Классигуудай зохеолнууд, үнэхөөрөө, дээрээ оройгүй, дэнзэлмэ удхатай ха юм даа.
Галина Базаржапова-Дашеева, «Байгал» сэтгүүлэй эрхилэгшэБуряад Уласуран зохёолтүүхэ домог   фото: Буряад Уласай засагай сайтһаа Буряад ороной Ниигэмэй талаар ажаһуугшадые хамгаалгын яаманай тэмдэглэһээр, энэ түлэб республикын ажаһуугшадай һонирхол татана.
Сэрэгэй  тусхай ябуулгануудта хабаадажа, алдалан унаһан баатарай гэр бүлые дүнгэхэ һаналтай байһанаа хүнүүд мэдүүлжэ хонходоно, сүлжээ холбоонуудта бэшэнэ.
- СВО-до хабаадагшадай гэр бүлэнүүдые харгалзалга дороо абахаяа һанаһан һанаа амар байдаггүй юрын гэр бүлэнүүдтэ баяр хүргэнэбди.
Мүн баһа Арадай Хуралай һунгамалнууд, аймагуудай засаг дарганууд СВО-до хабаадагшын гэр бүлые харгалзалга дороо абаха талаар асуудалнуудые эдэбхитэйгээр шиидхэнэ.
Эгээл түрүүшүүлэй тоодо арадай һунгамал Иннокентий Вахрамеев, һайн дуратанай хүдэлөөниие эмхидхэгшэ Солбон Санжиев гэгшэд байгаа, - гэжэ Ниигэмэй талаар ажаһуугшадые хамгаалгын яаманай мэргэжэлтэд тэмдэглээ.
«Эсэгын аха» түлэб республикын Толгойлогшо Алексей Цыденовэй үүсхэлээр мартын 6-да эхилээ һэн гэжэ һануулая.
Һая Алексей Цыденов өөрынгөө харгалзалга дороо абаһан Арьяна басаганда ошоо.
Тиигэжэ Буряад ороной Толгойлогшо алдалан унаһан сэрэгшын гэр бүлэдэ туһалагшань, тэрэнэй багахан басаганда түшэг тулгууринь болохо.
Гэхэтэй хамта Буряад ороной олониитын эдэбхитэд ниигэмэй «Эсэгын аха»үүсхэлые дэмжэжэ байһанаа мэдүүлээ.
«Сэрэгшэдэй һамгадтай бидэ ходо уулзанабди.
Хэды хүндэб гэжэ ойлгонобди, теэд тэдэ нэгэтэшье юумэ эридэггүй, гомдодоггүй, бэеэ таһа баридаг.
Энэ хүндэ сагта бидэ анхаралаа тэдээндэ хандуулха ёһотойбди.
Алдалан унаһан хамгаалагшын гэр бүлын түшэг тулгуури болохо гээшэ тон ехэ харюусалга, гэбэшье эсэгэеэ алдаһан үхибүүдэйшье, тэдэниие харгалзалга дороо абаһан эрыншье ажабайдал шэнэ удхатай болохо.
Манай сэрэгшэд гүрэн түрынгөө, Эхэ оронойнгоо, бидэнэй үмэнэ уялгаяа дүүргээ.
Мүн баһа бидэшье өөһэдынгөө уялга дүүргэхэ ёһотойбди.
Шархатаһанай хойшолонгуудые усадхаха талаар, илангаяа сэдьхэлэй зоболонгые залан заһаха туһаламжа хүргэлгөөр олон асуудалнууд гарана.
Эхэнэрнүүдтэ болон үхибүүдтэ тэрэ тон хэрэгтэй», - гэжэ "Буряадай эхэнэрнүүд" нэгэдэлэй хүтэлбэрилэгшын орлогшо, Сэрэгшэдэй гэр бүлэнүүдэй хорооной региональна таһагай гэшүүн Ольга Лоцман хөөрэнэ.
«Энэ тон һайн үүсхэл.
Энэ түлэб дэмжэгдэжэ, саашадаа хүгжэхэ гэжэ батаар найдагдана.
Аймагуудташье, хотонуудташье ехэнхи зоной һанаан зүб тээшээ.
Маанадай ерээдүйн түлөө Эсэгэ ороноо хамгаалжа, ами наһаяа үгэһэн сэрэгшын гэр бүлые харгалзалга дороо өөрөө абаһан республикын Толгойлогшын алхам бултанда жэшээ болоно», - гэжэ Буряад Уласай Толгойлогшын дэргэдэхи Эхэнэрнүүдэй зүбшэлэлгын зүблөөнэй түрүүлэгшэ Светлана Грешилова тэмдэглэнэ.
Автор: Сэнгэ РИНЧИНОВФото: Буряад Уласай засагай сайтһаатүсэл бэелүүлгэ  «Буряад үнэн» сониной байгуулагдаһаар 100 жэлэй ойдо дашарамдуулан, хүүгэдтэ зорюулһан шүлэгүүдэй мүрысөөн соносхогдоһон байгаа.
Уран найруулгатай, хадуусатай, эдиршүүлэй һонирхол татама шүлэгүүдые зохёодог уран бэлигтэниие элирүүлхэ зорилготой тус хэмжээ ябуулга эмхидхэгдээ.
Шэнэ бүтээлнүүд сэсэрлигэй хүүгэдтэ болон эхин классуудай һурагшадта зорюулагдаха гэһэн эрилтэ табигдаһан юм.
- «Буряад үнэн» сониной 100 жэлэй ойдо дашарамдуулһан хэмжээ ябуулгануудые эхилхэдээ, хүүгэдтэ зорюулһан түсэлһөө һабагша татаха гэжэ шиидээбди.
Наһанай, хаана ажаһуудаг газарай ямаршье хизаарлалтагүй мүрысөөн үнгэрхэ, - гэжэ түсэлэй автор, «Буряад үнэн» Хэблэлэй байшанай захиралай орлогшо Норжима Цыбикова хэлээ һэн.
Июлиин 5-һаа сентябриин 5 болотор мүрысөөндэ 66 авторай шүлэгүүд ороһон байна.
Эндэ Буряад Уласай, Үбэр Байгалай хизаарай, Эрхүү можын болон Москвагай эдиршүүл, дунда зэргын болон үндэр наһатайшуул хабаадаа гээд тэмдэглэлтэй.
Тиигэжэ мүрысөөндэ хабаадагшадай бүтээлнүүдһээ хоёр ном хэблэн гаргаха гэһэн шиидхэбэри абтаа.
Нэгэ номынь һургуулида ороодүй хүүгэдтэ зорюулагдаха, хоёрдохинь – эхин классуудай һурагшадта.
Мэдээжэ ирагуу найрагша, «Байгал» сэдхүүлэй редактор Галина Базаржаповагай тэмдэглэһээр, энэ мүрысөөн үхибүүдтэ зорюулагдаһан шүлэгүүдэй номуудые хэблэхэ ажалай эхин болохо ёһотой.
«Багашуулай түрэл хэлэеэ бэедээ шэнгээн, хадуун абахын тула, шүлэгүүд хүнгэнөөр, ураар бэшэгдэнхэй байжа, ямар бэ даа мэдэрэл түрүүлхэ ёһотой.
Мүрысөөндэ ороһон зарим бүтээлнүүд хүүгэд тухай бэшэгдэһэн байгаа.
Зарим ажалнууд философско удхатай.
Тиибэ яабашье мүрысөөнэй дүнгүүдые хаража урмашамаар.
Буряад хэлэн дээрээ багашуулда зорюулһан шүлэгүүдые зохёохо уран бэлигтэн алдагдаагүй», - гэжэ Норжима Цыбикова онсолон тэмдэглээБуряад хэлэнэй габшагай һарын түгэсхэлэй үдэшэ номдо ороһон шүлэгүүдэй авторнуудые урмашуулан дэмжэхэ ёһолол баярай оршондо Буряад драмын театрта үнгэргэгдөө.
Уян нугархай, баян хэлэтэй авторнуудай, энэ номой шэмэглэл бүтээһэн Эрдэни Жалцановай ажал сэгнэшэгүй ехэ.
Үхибүүн бүхэндэ хадуугдахаар шүлэгүүд, хөөрхэн, сэдьхэлдэ урин уран зурагууд уншагшадай зүрхэ сэдьхэл хайлуулхал байха гэжэ һанагдана.
Һүүлэй сагта хүнүүд ном багаар уншадаг гэжэ мэдээжэ болонхой ааб даа, теэд энэ ном гартаа барижа, уран зурагуудыень хаража, юундэ иимэ зурагтайб, юун тухай бэшэгдэнхэйб гэжэ һонирхол түрэхэнь лабтай.
Фото: Булат БадмаевБуряад УласБуряад хэлэнэй габшагай һарашүлэгүүдэй мүрысөөн"Буряад үнэн" Хэблэлэй байшан   фото: pixabay. com КОЛЬСКО-СААМСКА ХЭЛЭНГүльмэхэн            Екатерина КОРКИНА Гүльмэ, гүльмэ, гүльмэхэнГэр бүлымнай туһамаршан.
Гүрөөд һайса шамаяаДалайда абаашабаб.
Гүльмэхэнөөрөө загаһаГубшуурдаад барихаб.
Николай Голин оршуулааБоргооһод Боориин саанаһааБоргооһод ниидэн ерээ.
Һуурин хотонуудтаҺиинан, гонгинон ерээ.
Хамаг зонииеХазажа зобоохонь лэ.
Ород хэлэндэ Александр Миланов оршуулаа Өөрһөө зохёон.
Мария МЕДВЕДЕВААбамни уран гартай байһан.
Онгосо, шарга, һүхын эшэ, оро хандагайн тоног - хуу хэхэ.
Зугааша һэн.
Уһан дээрэ үрмэ тогтотор хөөрэхэ.
Тойроод зоной гайхалаа баража һуутарынь, хуу өөрһөө зохёон хэлэһэн гэжэ элирхэ.
Энээниие ойлгоод, хүнүүд энеэлдэхэ, хүхихэ.
Үдэшэлэн эжы хэлэхэ:- Элдэб юумэ хөөрэжэ, зониие яахынь энеэлгэнэш.
- Хүн энеэхэдээ, муу юумэ мартадаг, сэдьхэлдэнь хүнгэн болодог.
Һайн бэшэ гү?
Эжы зүбшөөжэ, дуугай болошодог һэн.
Ород хэлэндэ Надежда Большакова оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  2018 оной декабрь һара «Байгал» сэтгүүлэй 6-дахи дугаар хэблэгдээ.
Энэ дугаарта Ярууна аймагай литературна “Булаг” нэгэдэлэй толгойлогшо Эдуард Будаевтай хөөрэлдөөн үгтөө.
Олоной түлөө оролдогшодой эли бодо үсөөрөөд байхада, уран үгэтэ зониие эблүүлхэ талаар эсэлтэгүй оролдожо байдаг Эдуард Дансаранович дэмбэрэлтэй үүргэеэ бэелүүлһээр.
Баян хэлэтэй, бад байса удхатай шүлэгүүдээрээ мэдээжэ Дамдин-Сэрэн Доржогутапов һайса мүлигдэһэн, философско бодомжотой мүрнүүдээ толилуулба.
ОЙЛГОСОХангай ногоон байгаалиХалюуран мүнхэ бадаржа,Хүнэй богони наһан сооХубилангүйгөөр байдаг гэжэ Холшор залуудаа һанаашам –Хээрын сагаан манандалХөөрэн тунан дэгдэшоол.
Хайрата хонгор абамниХурса һургаал түхээжэ,Хэшээхэ сэдьхэлээр үргэжэ,Хараан соомни ябаһай гэжэХутагта тарни тоолоошом - Хорбоо дэлхэйн хооһондолХолодон зосоом мүнхэршөөл.
«Далан долоон домог» гэһэн урилдаанда Захаамин аймагай Енгорбой һууринда ажаһуудаг Хандажап Цыренов оролсобо.
«Хонгоодор» гэһэн домог-түүхэ залуудаа ухаандаа бүхөөр хадуун абаһан байжа, мүнөө тунхаглаба бшуу.
Үндэр түрэлтэ зонойнгоо түүхыеҮхибүүн ябахадаа шагнаһанаа бэшэбэб.
Үргэлжэлүүлэн бэшэхэ хүнүүд байха.
Нарата хун шубуунһаа гарбалтай,Нангин түрэлтэй хонгоодоройЮһэн туг һүлдэтэй,Юһэн сагаан һэеыЮрын гэртэйЮһэн сагаан хүрдые эрьюулһэнтэй адли.
Юумын гамтайгаар гамнажа ерэһэнЮһэн галабай һүлдые шэнжэжэ шадахаХонгоодор зонойм хонгор баянХун сагаан һэеы гэрэйДомог түүхэ оршобой.
“Үлэгшэн нютагай домогууд” гэһэн удаадахи хэһэгһээ нэгэ домогынь дурдая.
Үндэр Баабайн үреэлҮндэр Баабай гэһэн һүр жабхаланта шүтөөн уула дээрэ табяад онуудта болоһон үйлэ хэрэг.
Үлэгшэнэй һургуулиин һурагшадые харгы аршагты, сэбэрлэгты гэжэ тиишэнь эльгээһэн байгаа.
Үхибүүд хамуур тармуураараа һахы һалаг хүдэлжэ байба ха.
Тиин нэгэниинь гэнтэ хашхарба:-Харыт, ялагар сохонууд!
Үнэхөөрөөшье, ногоон зүлгэһөө улаан элһэн тээшэ бөөн алтан сохонууд һубаряад гаража байба.
- Байзагты, байгты, гар бү хүрэгты, би өөрөө абахам, - гээд, эгээл шуумарынь, Банзарагшын Долгор пулаадаа дэлгээгээд, бултыень хамажа абашаһан юм ха.
Гэртээ абаашахадань, эжынь алтан сохонуудые шэл амһарта соо хэбэ.
Тэдэнь удангүй шара тоһон болоод хубилшахадань, энэ олзоёо бурхандаа табиһан бэлэй.
- Энэ үхин ядамаргүй һууха даа, харуужабди, - гэлсэһэн ха үлэгшэнэйхид.
Иигэжэ Үндэр Баабайн бэлэгтэ хүртэһэн энэ айлайхи шадалтай баян байдалтай болоһон.
Долгор хүгшэн мүнөөшье 90 наһанай хорёо соо амгалан ажаһууна.
Иимэрхүү домогууд нютаг бүхэндэ бии, аман үгэ болоод, тэрээхэн дүхэриг соогоол үлэшэдэг.
Һургаал болгохын тула суглуулаял, толилуулаял!
Буряад Уласай габьяата уран зурааша Шираб-Жамса Раднаев тухай Ирина Содбоевагай зураглал соо иимэ мүрнүүд бии:“Жамса Раднаев арад зонойнгоо уг үндэһые ехэ гүнзэгы удхатайгаар ойлгодог, ехэ бэрхээр энээнээ харуулжа шададаг хүн.
Ондоо хүнэй обёороогүй юумые харажархиһан байха: Жамсын зураг дээрэ хүбүүхэн бороогой дуһал гартаа тодожо байна.
Ямар ехэ гүнзэгы зураг гээшэб!
Хүн зондо үхибүүдэй юртэмсые нээжэ үгэһэн мэтэ. ” – гэжэ Ород Уласай уран зурагай академиин гэшүүн Дмитрий Санжиев тэмдэглэнэ.
Бэлигтэй уран зураашын зурагууд 6-дугаар дугаарые шэмэглээ.
Жамса Раднаев зохёохы ульһаяа яагаад хүгжөөһэн байгааб гэжэ мэдэхэ гэбэл, сэтгүүлээ нээжэ танилсагты, хүндэтэ уншагшад.
Галина Базаржапова-Дашеева, «Байгал» сэтгүүлэй эрхилэгшэ.
Буряад Улас"Байгал" сэтгүүл  фото: yandex. ru Энэ мүрысөөн зорюута хүдөөгэй һургуулинуудай шабинарай дунда үнгэргэгдэдэг юм.
Тус мүрысөөнэй эгээл һайн талань гэхэдэ, һурагшад хүдөө ажахын үйлэдбэридэ хэрэглэгдэдэг оньһон түхеэрэлгэнүүдтэй танилсана, зохёон байгуулагша эмхинүүдтэй сэхэ харилсаха арга олгогдоно.
Ород Уласай Хүдөө ажахын яаманай, Ород Уласай Гэгээрүүлгын яаманай дэмжэлгээр «Хүдөө ажахын һуралсалай эмхинүүдэй нэгэдэл» гэһэн жаса энэ мүрысөө эмхидхэн байгуулна.
БГСХА-гай талмай дээрэ 3 иимэ шэглэлээр мүрысөөн үнгэргэгдэхэ юм:АгроБио: ургамалнуудай үбшэнгүүдые болон тэдэниие хорлодог хорото шумуултай тэмсэхэ арга;АгроМетео: оньһото хэрэгсэлэй ашаар сагай уларил шэнжэлхэ, мэдээнүүдые хадагалха;АгроКосмос: сансарһаа буулгагдаһан фото-зурагуудые хүдөө ажахын һалбарида хэрэглэхэ.
Сагай уларил шэнжэлхэдэ хэрэгтэй зурагуудые абаха.
Хүдөө ажахын газарнууд дээрэ түймэрэй һүжэрһэн газар элирүүлхэ.
Мүрысөөндэ хабаадаха дуратайшуул https://kids. agronti. ru/ сайт нээжэ, апрелиин 2 болотор мэдүүлгэ үгэхэ аргатай.
Мүн лэ энэл сайт орожо, тодо мэдээсэл абахада болоно.
Автор: Булат БАДМАЕВФото: yandex. ruмүрысөөнүүд   фото: Буряад Уласай засагай сайтһаа Яармагта  Улаан-Үдэ хотын болон республикын 45 гол үйлэдбэри хабаадаа.
Ажалда абагшадай дурадхаһан салин хүлһэн 25 мянгаһаа 70 мянган түхэриг хүрэтэр байгаа.
Тиихэдэ республикын  болбосоролой  13 эмхи яармагта хабаадажа,  олон янзын хэрэгтэй мэргэжэлнүүдээр һургаха байһанаа мэдээсээ.
Яармагай үедэ «Россида ажал» гэһэн ниитэ цифровой платформын арга боломжонуудтай танилсаха зүбшэлэлгын талмайнууд эмхидхэгдээ.
Ажал бэдэрэгшэд эндэ ажалай һууринуудай бүхэроссиин банктай танилсажа, өөрынгөө резюме табиха аргатай байгаа.
Ажал бэдэрэгшэдтэ резюме бэшэжэ һураха арга боломжо үгтөө, гадна ажалда абагшадтай хөөрэлдэхэдөө, яажа бэеэ харуулхаб гэһэн мастер-хэшээлнүүд үнгэргэгдөө.
Һургуули дүүргэжэ байгшад, өөртөө таараха мэргэжэл үшөө шэлээгүй зон тестировани гараа.
Энэ яармаг дээрэ Ородой Холбоото Уласай Ажалай кодексоор хэрэгтэй зүбшэлнүүд үгтөө.
Автор: Сэнгэ РИНЧИНОВФото: Буряад Уласай засагай сайтһааажалай һууринууд   фото: Яндекс.
Дзен КРЫМСКО-ТАТАРСКА ХЭЛЭНКуш-Кая                    Нузэт УМЕРОВ  Дулаан орондоо шубуудДуулан ниидэжэ ошоо.
Гансал Куш-Кая шубуунХайшаашье ниидэжэ ошодоггүй.
Дайдынгаа һайханиие үзэхөөДалайн эрьедэ ошоноб.
Куш-Кая шубуунтай хоюуланБэе бэеэ харанабди.
Аю-ДагАю-Даг хабсагайАбарга баабгайда адли.
Хара далай рууХушуугаа хээд,Хэтын сагтаХэбтэжэ байдаг.
Абарга хабсагайеБү һэреэе,Һэреэ һаа,Хара далайеДууһатарыньУужархиха ха юм.
Ород хэлэндэ автор оршуулааМинии Эхэ орон – Крым              Иса АБДУРАМАНДалай үргэн гоё даа,Дандаа сэсэрлиг, виноград,Дабхаряатай хаданууд –Минии Эхэ орон – Крым.
Хабар эртүүр ерэдэг,Сагаан малгайень угаадаг,Хэтэдээ хабатай һайханМинии Эхэ орон – Крым.
Попугай Певат ахам намдааПопугай шубуу бэлэглээ.
Далияа дэбисэгээн тэрэнь“Амар сайн”, - гэбэл даа.
“Би – Эрэджэп”, - гэбэб.
Нэрыем абаһаар“Эрэджэп, Эрэджэп”, – гэбэ.
“Муу үгэ бү хэлээрэй,Тэрээнииш дабтаад хэлэхэ,Эшэбэритэй байха,Эгтээ улайха, сайхаш”, - гэбэ ахам.
Ород хэлэндэ автор оршуулаа.
Автор: Галина БАЗАРЖАПОВА-ДАШЕЕВА бэлдэбэФото: Яндекс.
ДзенБуряад Улас   фото: pixabay. com Хүүгэдтэ зорюулагдаһан зохёолнуудИнгуш хэлэн                            Султан ШАДИЕВ Тугал гүлгэн хоёр Урин хабарай үдэрТугал бэлшэжэ ябаба,Уйтай шэнги гансаарааЭбһээлээд абана хаа-яа.
Үлүү аашатай гүлгэнТугалые хараад хусаба.
“Эбэрээрээ шамайе мүргэхэб,Түргэн зайла”, - гэбэ тугал.
- Эй, нүхэр,Шамтай наадана ха юмбиб.
Намайе хүсөөд турша даа!
Эрьюулэн бэе бэеэЭсэтэрээ гүйлдэбэ.
Гэнтэ харан гэһэйньНуга бэшэ,Эзэнэй огород соогуурЭэрэмшээжэ байбал.
Модо бариба хүгшэн эжы:- Муухай амитад гээшэбта,Муна болоһон золигууд.
Жаахан Мурад адлиханЗэмэлнэ тугалые,Аашатай гүлгэмнай хаанаб теэд,Абаһаар түргэн хоргодошоо.
Ород хэлэндэ Сергей Вольский оршуулаа Хэрмэн                     Дауд ХАМХОЕВ Хэрмэн, бишыхан хэрмэн,Һамар һайса суглуула,Шүдэндөө хэжэ, бү торго,Шууд намдаал асара!
Үльгэр шамдаа хөөрэхэб,Үлүүсэ шамаяа магтахаб.
Һамааржа һуухабди,Һамараа хоюулан сэмэхэбди.
Эжын түрэһэн үдэртэ - Шэлэжэ баглаа болгоһонСэсэгүүдшни одоош үзэсхэлэн.
Гүрэжэ нягталһанГэзэгэшни яагаа аятай бэ.
- Баглаа сэсэгээ намдааБарюулыш даа.
- Ондоое шамда һүүлдэОтолжо, баглаалжа үгүүжэб,Эгээл һайханииень мүнөө,Эгээл хангалтайень мүнөөЭжыдээ барихам.
Зорюулхам түрэһэн үдэртэнь,Баярлуулхам бүхы һанаанһаа.
- Яаһан бэрхэбши,Яаранаш эжыдээ.
Энэ үдэр, үглөөдэр, хэзээшьеЭжыгээ хүхеэхэдэ һайн лэ даа.
Олон үнэн нүхэдтэйш –Гансал эжыгээ хэнээршьеҺэлгэхын аргагүй.
Үлүү сэнтэй хүнииеОлохын аргагүй.
Ород хэлэндэ Виктор Куллэ оршуулаа Дэлхэймнай ехэ гү?
Нурдин КОДЗОЕВ- Аха, энэ дэлхэймнай ехэ гү?
- Тээ тэрэ хадануудые харана гүш?
Тэрээн хүрэтэр юумэл даа.
Эдэ хадануудай саана юуншье үгы.
Басагахан бодолгото болоод, дахинаа асууба:- Ши хаанаһаа мэдэнэш?
Тэндэ ошоһон юм гүш?
- Би гү?
Үгы, ошоогүйб.
Энээн тухай намда. хараасгайнууд хөөрөө.
- Хараасгайн хэлэ ойлгодог хүн гүш?
- Ойлгодог.
- Тээ тэрэ хараасгай юун гэнэб?
- Энэ басаган ямар олон асуудал табинаб гэнэ.
- Тиимэ бэшэ.
Энэ хүбүүн ямар худалшаб гэнэ.
Ород хэлэндэ Хаваша Накостоева оршуулаа Һайхан плати                        Лейла ТАМАСХАНОВАЭжы абым абаһанҺайхан плати дээрэЭреэн сэсэгүүд һалбардаг,Хандагайхан бэлшэдэг.
Далайн кораблигыеМиисгэй гэтэнхэй хүлеэнэ,Даншье һайхан даа –Минии зунай плати.
Ород хэлэндэ Хава Оздоева оршуулааРанее«Вирантаназ» эпосһээ бүүбэйн дуунай аялгаарҮүлэдБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА оршуулбаФото: pixabay.
comБуряад Улас   фото: pixabay. com КАРЕЛ ХЭЛЭНХуһахан                   Ольга МИШИНА Нариихан хуһаханНамдуу аалихан.
Үйһыень хуулаад,Үйлыень үзүүлээ.
Хутагын эриинХуур татаашье һаань үйһыень,Хуһахан үсэдХабартаа ногоороо.
Наранай элшэһээ,Бороогой дуһалһааНааршаан хүхижэ,Намаагаа дэлгээгээ.
Ород хэлэндэ Армас Мишин оршуулааРанееЗүрхэтэй хүхэ бухаТэнгэриин номо һаадаг          Хонишоной байраЭхэ орондоо Тугал гүлгэн хоёр«Вирантаназ» эпосһээ бүүбэйн дуунай аялгаарҮүлэдБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  Арадай аман үгэһөө һабагшатай буряад-монгол түүхэтэй холбоотой “Далан долоон домог” гэһэн урилдаан уншагшадай дунда соносхогдобо.
Барга буряадын баатарлиг “Тоолиһоо” “Шэлэн Галзуу баатар” үльгэрые шэнэ барга Зүүн Хушуунай уласай сангай таряалан, мал ажалайн талбайн үльгэршэ, дууша, баряаша, дархан Хии Сүрэн үбгэнэй хэлэжэ үгэһые Пунсэг Ванжил найруулан бэшээ, сэтгүүлдэмнай дамжуулаа.
Урдын буряад хэлэнэй удха баялиг, түүрээхэ маяг гайхалтай.
Манай мэдээжэ үльгэрнүүдтэй сасуулаад үзэхэдэ, байгуулгань гол түлэб адлишуу байбашье, уута ханза соо хадагалаатай үгэнүүд ирайн гараад ерэнэ.
“Хоншон будислаагаар дагадхуулжээ”, “Еэлиин сагаан торые үбэрлөөд. ”, “Мориниинь тэбэг шэнги тэнсэжэ”, “Тэнгэриин одхон тахинаас. ”, “Энгэтэл, хорин табин толгойтой”, “Хамаг муу, һайнаар дамнуулжархеод. ”, “Хуйлажа, хуйлажа, хурабшын тэды болгожо. ”, “Би эрилшэн байна”, “Хамнажа, балбашажа хаянаби”, “Дэндэлжүүлэн гаража байжээ”, “Эрбэлжээхэн бэетэй, эртэгэр гуулин хоншоортой”, “Орой дээрээ оонин хоер эбэртэй” гэхэһээ эхилээд, урданай һонирхолтой үгүүлэлнүүдые түүбэрилэн бэшээ һаа, олон даа.
Үльгэрһөө хэһэг дурадхая:Һуумал юһэн ханатай,Собоо юһэн уняатай,Субад шэрэ шэгэдхээтэй,Дэмбүү торгон дээбэритэй,Хамба торгон хаяабшатай,Хадай магнаг туургатай –Иимэл һайхан урда харша байгуулжээ.
Эмээл дүүргэхэдэнь,Хаанай яһаар хүреэлжэ,Загаһанай яһаар эреэлһэнХүрин зандан эмээл дүүргэжэ,Далан лангай ташуур тааруулжээ.
Хэрэм хашаа байгуулһаниинь –Баруун талын хаалганданьБарас зүриие зогсоожо,Барас зүриин дээхэнүүрБагагүй дайсан магадгүй гээд,Банчин Богдоор дагадхуулжээ.
Хойтол талын хаалганданьХоёр луу зогсоожо,Хоёр лууень дээхэнүүрХоротол дайсан магадгүй гээд,Хоншон будислаагаар дагадхуулжээ.
Зүүн талын хаалганданьЗүрии барасые зогсоожо,Зүрил барасын дээхэнүүрЗүггүйл дайсан магадгүй гээд,Зүрхэн тарниие бисалгажээ.
Урда талын хаалганданьУлаан луу зогсоожо,Улаан лууень дээхэнүүрҮстэй дайсан магадгүй гээд,Уншалгын тарниие бисаалгажээ.
Тэнгэриин һомые магадгүй гээд,Түхөө хуягаар хүреэлүүлжэ,Тэнэг дайсан магадгүй гээд,Алтан лэ хуягаар хүреэлүүлжээ.
Аюулта дайсан магадгүй гээд,Алтан лэ утаһаар торложээ.
Тойроһон хэрэмэй дунданьТэнгэриин сагаан шататай,Түүнээрээ тэнгэридэ гаража,Юһэн юһын наян нэгэТорложо мүргэдэг юумэ байжээ.
Үльгэрые дүүрэн хэбээрынь уншаха гэбэл, энэ дугаар һэхэжэ үзыт.
Галина Базаржапова-Дашеева, «Байгал» сэтгүүлэй эрхилэгшэБуряад Улас"Байгал" сэтгүүлуран зохёолтүүхэ домогууд   фото: Булат Бадмаевай гэрэл зураг Бултанай һонирхол татаһан энэ үзэсхэлэндэ үйһөөр урлагдаһан юун үгыб даа!
Түйсэһөө эхилээд, элдэб аяга амһартанууд, хонхинуур жэнгинүүр янза бүриин нааданхайнууд ямар уранаар, хэды дуратайгаар бүтээгдэһэн байнаб гэжэ гайхамаар.
Үйһэн дээгүүр дүргэжэ зураһан, шэрээршье гоёоһон, тааруулан няажа урлаһан байгаалиин зурагууд, мэдээжэ уран зохёолшодой хүрэгүүд, түхэреэн часын түхэлтэйгөөр урлагдаһан 12 жэл, жэлэй дүрбэн саг, һара, үдэр харуулһан буряад-монгол литэ.
Эдэ бүгэдэ үзэсхэлэн харагшадые гайхуулна.
-  Аэропорт һууринай захиргаанай мэргэжэлтэдэй үзэсхэлэн дэлгээхэ тухай дурадхал оруулхадань, арсангүй ажалнуудаа асарааб.
Урданай урлалай бүтээлнүүдые арад зон хаража, танилсажа байг лэ даа.
Үйһөөр урлаха аргануудые намда абамни дамжуулһан юм, - гэжэ арадай дархан Валерий Цыбиков хөөрэнэ.
«Буряадай АССР-эй эрхим барилгашан» гэһэн нэрэ зэргэтэй Даша абань ехэл уран хүн байһан.
Тиихэдээ дээрэһээ үгтэһэн, угаар дамжан ерэһэн бэлигээ дараад һуунгүй,  арад олондоо бэлэглэхэ, залуу үетэндэ дамжуулха хэрэгтэй гэжэ захиһан байна.
Ушар иимэһээл Валерий Дашеевич түрэл арадайнгаа сэгнэшэгүй баялиг болохо урлалай нарин аргануудые олон тоото шабинартаа дамжуулһан гээшэ.
Уран дарханай бэрхэ шабинарынь үргэн Буряад оронойнгоо олон нютагуудта мэдээжэ болонхой, мүнөө өөһэдынгөө шабинарта уран аргануудаа дамжуулжа байна.
Автор: Булат БАДМАЕВФото: Булат Бадмаевай гэрэл зурагуран гартан   фото: ок. ru ЛАКСКА ХЭЛЭНХилээмэн              Мирза ДАВЫДОВ  Аулай харгыгаар үбгэн абатайАалихан хоюулан ябабабди,Хилээмэнэй хальһа газарһааХараад гартаа абаба.
Шүдэгүй амандаа хээд,Үүмэг-үүмэг жажалба.
“Туулмаг соомнай хилээмэн бии,Тулажа үлдөө һааш”, – гэбэб.
- Үгы, үлдөөгүйб.
Хилээмэн газартаХэбтэхэ ёһогүй, - гээ һэн.
Үхибүүн ябааб тиихэдэ,Үбгэн абаяа ойлгоогүйб.
Ород хэлэндэ Иван Николюкин оршуулаа Бичи               Булбул ОМАРИЕВА Бишыхан манай БичиБурууханаа туудаг юм,Гэр тээшэнь заладаг юм.
Һалашагүй хоёр нүхэд юм.
Ой соо Бичиин төөрихэдэ,Ошобо буруухан бэдэрхээ,“Му-у-у! ” гээд мөөрэбэ,Бичи харюусаба: “А-у-у! ”Бэе бэеэ абардагБэрхэл хоёр нүхэд юм.
Марина Ахмедова-Колюбакина оршуулаа Миисгэй хараасгай хоёр              Ильяс МАГОМЕДОВҺарабша доро хараасгайУурхайгаа түхеэрбэ,Һандаахаяа тэрэнииеньМиисгэй зэһэбэ.
“Дээрэ һүрэхэ шадалгүйш,Дэмы бү һанаарха”, - гээд,Хараасгай наадалан энеэнэ,Хулганаагаа барихынь заабарилна.
Ород хэлэндэ Виктор Куллэ оршуулаа Хурьгадай сэсэг               Патимат РАМАЗАНОВА Ноб ногоон нугадаХүб хүхэ сэсэгүүд,Хурьгад ехэл дуратайХурган дахадаг заншалтай.
Тэнгэриин үнгэтэй сэсэгүүдтэХурьгад яахадаа дуратайб,Харахадань – һайхан гү?
Хоол болгоходонь туһатай гү?
Ород хэлэндэ Ирина Ермакова оршуулааАвтор: Галина БАЗАРЖАПОВА-ДАШЕЕВА бэлдэбэФото: ок. ruБуряад Улас   фото: pixabay. com ХАЛЬМАГ ХЭЛЭНХонишоной байра             Вера ШУГРАЕВА Захагүй үргэн тала,Зэнхэгэр хүхэ огторгой,Зүһэн бүриин сэсэгтэйЗэрэлгээтэ дайда –Хонишоной байра юумэл даа.
Халуундашье, хүйтэндэшьеХайшаашье ошоо һаа,Өөрынгөө гэр,Өөрынгөө булан олодог.
Хонишоной гэр –Үргэн дайда,Үндэр тэнгэри,Оройн одод,Ошото түүдэг лэ.
Наран хаана ажаһуунаб?
Амитан бүхэнӨөрын гэртэй:Загаһан – уһан соо,Зумбараа – нүхэн соо,Шандаган – ойдо,Хулганаа – һолоомон соо,Би – томоХирпиисэ гэр сооб.
Гангар нохой –Газаамни,Модон гэр соо.
Миисгэй МуркаДиван эзэлээ.
Зебрэнүүд – Африкада,Саваннада,Бүрүүл джунглида – Бегемот…Наран харинХаана ажаһуудаг хаб?
Ород хэлэндэ Игорь Мазнин оршуулаа Унаган                   Иван УБУШАЕВ Бамба сэсэгүүдтэй ногоон талаар улаан зээрдэ унаган дээрэ һуугаад гүйлгэнэб.
Нарин хүлтэй, дэлбэгэр шэхэтэй, һүүлынь һалхинда хиидэнэ.
Гартамни абымни хэжэ үгэһэн модон һэлмэ.
Хүлөөрөө, үбдэгөөрөө, бүхы бэеэрээ оролдон, бишыхан морёороо гүйлгэнэб.
Һэришэбэб.
Зүүдэндээ хараһан унагаяа унаха дурам хүрэбэ.
Газаа гарабаб.
Хэм даа морёор манда ерэһэн байба.
Хажуудань – унаган!
Үнэншэжэ яданаб.
Улаан зүһэтэй, һаарал дэлһэтэй, бишыхан туруутай.
Томонууд бараан нюдөөрөө сэхэ намайе шэртээд байба.
Эльбэхэ һанаатай дүтэлбэб.
Теэд тэрэм айгаад, эжынгээ саана хоргодошобо.
Эхэнь ууртайгаар томо һүүлээ далагануулба.
Абадаа ошоод хэлэбэб: “Аба!
Энэ унага өөһэдтөө абая.
Худалдаад абая! ”- Ши харууһалжа шадахагүйш.
Обёос, орооһон хэрэгтэй.
Унагантай сугтань эхынь худалдажа абаха хэрэг гараха.
Теэд хонишон яагаад моригүй үлэхэ юм? – гэбэ аба.
- Би энэ унага унаад ябаха һэм.
- Унага унадаггүй юм.
Бү уйла, - гэбэ абам.
Нэгэтэшье мори унажа үзөөгүй аад, манай хальмаг талые хараһандли болоо һэм.
Мүнөөшье харадагби.
Үбгэ эсэгэнэрэйм, угайм мэдэрэл шуһан соом һэргэн орьёлоо һэн ха.
Намда мори үгэгты, дээрэнь һуугаад гүйлгэхэм!
Зүрхэмни түшэгэнэнэ, амисхаалаа абажа яданаб – зуун жэлнүүдэй гүнһөө ерэһэн гүнзэгы шанга хүсэл!
Улаан зээрдэ унагахан бага наһан соогуурни ото гүйжэ гараа юм.
Ород хэлэндэ автор оршуулааРанееЭхэ орондоо Тугал гүлгэн хоёр«Вирантаназ» эпосһээ бүүбэйн дуунай аялгаарҮүлэдБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  Солото уран зохёолшо тухай hанаандаа дурсаха зуураа тэрэнэй тоонто нютаг Хурсанга, Үнгын голой үзэсхэлэн байгаалиин хээ зураг нюдэндэм дахин харагдахадал гэбэ.
1980-яад онуудай эхеэр тэрэ үедэ Нүхэдэй аймагай бүридэлдэ ородог байhан Хурсанга нютагhаа 9 модо газарта оршодог Тангад hууринда гурбан жэл соо багшалаа hэмди.
Тангадай зон Хурсангын hургуули тухай иигэжэ хөөрэдэг байгаа.
Хаанта засагай үедэ Тангадта политическэ шалтагаанаар эрхэеэ хаhагдаhан зониие дам саашань эльгээхэ (пересыльная) түрмэ байдаг hэн.
Энэ түрмэдэ нэгэ hүни И. Сталин хоножо гараhан тухай хэлсэдэг бэлэй.
Түрмын байшаниие Совет үедэ задалаад, Хурсангада hургуулиин байшан болгожорхиhон юм.
Хубисхалhаа урид Хурсангада hургуули үгы, ябаган багшанар айлhаа айлда субажа, хүүгэдые hургадаг байгаа.
Эдэ багшанарай нэгэн Валентин Вампилов, ерээдүйн суута драматург Александр Вампиловай эсэгэ, тэрэ жэлнүүдтэ нютагай багашуулые уншажа, бэшэжэ hургадаг hэн.
Магад, бишыхан Африкан мэдээжэ багша, Үнгын болон Алайр голдо гэгээрэлэй ажал ябуулагша Валентин Вампиловhаа хэшээл абаhан байжа болоо.
Хурсангын зон суута уран зохёолшо Африкан Бальбуровтай нэгэ тоонтотой байhаараа омогорхохоhоо гадна, элитэ үльгэршэн Бажей Жатухаевай нэрые хүндэтэйгөөр дурдадаг юм.
Африкан Бальбуров суута гэсэршэн тухай иигэжэ дурсаhан юм: «Тангадай булсоведэй Хайтаг буусада, Хурсангаhаа 3 модо болохо газарта, суута үльгэршэн Бажей Егорович Жатухаев 1891 ондо түрэhэн байна.
Манай гэртэ үльгэршэнэй ерэхэдэ, үни хүлеэгдэhэн баяртай найр наадан шэнги угтадаг байгаа.
Хуушарhан арhан гадартай олбог дээрэ дабшалан hуугаад, Бажей ахай хонгёо hайхан хоолойгоор «Абай Гэсэрые» түүрээдэг бэлэй.
Гайхамшаг хурса hонор ухаатай энэ хүн суута үльгэрэй 24 мянган шүлэглэмэл мүрнүүдые hанаандаа хадуугаад ябаа ха юм.
Гадна «Гэсэр» өөрын түхэл маягаар түүрээдэг, дуулан татаад гүйсэдхэдэг бэлэй.
Соносожо байхада, жэгтэй hонин бэлэй, тиигэжэ би бүри багаhаань арадай уран үгын далай соо тамаржа, эди шэдитэ, онтохоной оршон байдалда орошоод, гайхамаар ой модон соогуур, захагүй үргэн гол уhан дээгүүр аяншалжа, тэнгэри тулама хада уулануудые аладлан гаража байhан мэтэ болодог hэмби…»
(А. Бальбуров.
Двенадцать моих драгоценностей.
– М. , 1975.
– 9,35 н.
А. Бальбуров эдир багаhаань хүдэлмэрилжэ эхилээ.
13 наhандаа, 1932 ондо Улаан-Үдын паровоз-вагон бүтээхэ заводой ФЗУ-да ороод, ажаллажа байха зуураа үдэшэниинь hурадаг hэн.
Заводой «Буряадай гигант» гэhэн олон хэhэгтэй сониндо статьянуудые бэшэжэ туршадаг бэлэй.
«Бурят-Монгольская правда», «Бурят-Монгольский комсомолец» (1938-1939) сонинуудта, түбэй «Правда» сониной корреспондентээр 1944-1949 онуудта хүдэлөө.
1940 ондо нютагаа ерээд, Бажей Жатухаевhаа «Абай Гэсэр» үльгэрэй түрүүшын хоёр hалаа, 2800 мүр бэшэжэ абаhан юм.
Жэл үнгэрхэдэ, С. П. Балдаев энэ үльгэрэй 3-дахи hалаа бэшэжэ абаа.
Россиин Эрдэмэй Академиин Сибириин отделениин Буряадай таhагай гар бэшэмэлнүүдэй жасада хадагаламжада байдаг А. Бальбуровай бэшэжэ абаhан үльгэрэй hалаануудые hүүлдэ Н. Балдано «Гэсэрэй» суглуулагдамал вариант зохёоходоо хэрэглэhэн түүхэтэй.
1938 он Африкан Бальбуровай зохёохы замайнь эхин гэжэ тоологдодог юм.
Тэрэ жэл «Үнгэрhэн жэрхэмшэгтэ байдал тухай дуун» гэhэн нэрэтэй түрүүшын багахан новеллэ ород хэлэн дээрэ хэблүүлhэн байна.
Хэдэн иимэл түхэл шэнжэтэй зохёолнуудаа «Новеллэнүүд» гэhэн гаршагтай ном болгожо бүридхэhэн юм.
А. А. Бальбуров 1941 онhоо 1943 он болотор Улаан Армида алба хээ.
Сэрэгhээ табигдаhанай hүүлээр эрдэм шэнжэлэгшын, сурбалжалагшын, уран зохёолшын ажалда наhаяа зорюулаа.
Харин Бажей Жатухаев 1932 ондо, ЛВРЗ барилгын үедэ Улаан-Үдэ ерээд, энэ заводой хүдэлмэришэн боложо, ниислэлдэ hуурижаhан юм.
80 жэлэй саана, 1943 ондо, Эсэгэ ороноо хамгаалгын Агууехэ дайнай эгээл hүрөөтэй Сталинградай түлөө байлдаануудай үеэр засаг түрые хүтэлбэрилэгшэд буряад арадай гайхамшаг баялиг болохо үльгэрэй баатарнуудай шэн зоригтой дүрэдэ хандажа, зоной hүр hүлдэ үргэхэ гэжэ шиидэhэн юм.
Үльгэршэд А. Тороев, П. Дмитриев, П. Тушемилов, М. Алсыев, Б. Жатухаев гэгшэд ЛВРЗ-гэй Соёлой байшан соо мунгалгын (дуу буляалдаанай) нааданда хабаадажа, үльгэр, домогуудые түүрээhэн габьяатай.
Бажей Жатухаев үльгэр болон онтохонуудhаа гадна дуунуудые зохёодог байгаа.
Дайнай үедэ «Генерал Балдынов тухай дуун», «Снайпер Тулаев», «Полковник Борсоев» гэhэн дуунуудые мүндэлүүлhэн юм.
Тэрэнэй зохёоhон дуунуудай нэгэн:Сагаан сэсэг ургажа, Сарюун дэлхэй зохёобо.
Совет хуули боложо, Буряад зониие hайдуулба.
Холбоо сэсэг ургажа, Халуун дэлхэй зохёобо.
Коммунис хуули боложо, Хамаг зониие hайдуулба.
Суута гэсэршэн Бажей Егорович Жатухаев үндэр наhа эдлэжэ, 1983 ондо, 92-тойдоо түрэлөө урилаа hэн.
Буряадай арадай уран зохёолшо, Буряад Уласай шангай лауреат Африкан Андреевич Бальбуров 61 наhан дээрээ хүндэ үбшэнhөө боложо, алтан дэлхэйтэеэ хахасаа бэлэй.
Харин тэрэнэй нэрэтэ үйлсэ ЛВРЗ-гэй Соёлой ордон тээшэ тэгүүлhэн мэтэ, тээ дорохоно оршодог hаяар шэнэлэгдэн шэмэглэгдэhэн Алдар Солын талмайда хүрэнэ.
Бажей Жатухаевай гэсэршэнэй нэрэ солые арад түмэндэ мэдүүлhэн гайхамшаг үйлэ хэрэгэй гэршэ болоhон энэ ордон баhал hэльбэн шэнэлэгдэхээр хараалагданхай.
Иигэжэ Үнгын голдо урган тэнжэhэн, тоонто дайдынгаа солыень холуур суурхуулhан алдарта хүбүүдэй нэрэ hүлдэ Улаан-Үдын энэ үнсэгтэ хүндэтэйгээр мүнхэрбэ.
Автор: Туяна САМБЯЛОВА  фото: pixabay. com Авар хэлэнГасан ХАБИТОВ  Басагандаа нэрэ үгэнэб,Бишыхан, хөөрхэн хүүхэндээ.
Бэлигтэй түрөөш, мэдэнэб,Бидэндээ баяр асарааш.
Авар поэтессын нэрээрФазу гэжэ нэрлэһүү,Алигай басаган, ГиничутлиһааАяар холуур суурханхай.
Энэ нэрэ һайханаарАбажа ябаарай, зай гү?
Элшэ туяа татууланАлдартай, солотой ябаарай.
Бишыхан Курбан Курбан оройдоол нэгэтэй,Хүсэд ябажа эхилээ,Хүсэхэеэ һанана эжыгээ,Кухни руу дахан ошоно.
Дүүмни телевизор хараад,Дууряан байжа хатарна,Гуталыем намда асараад,Түргэн бодохыем баадхана.
Ород хэлэндэ Марина Ахмедова-Колюбакина оршуулааМагомед АХМЕДОВ Зүгын тоһонЗүгы Патиие хадхаа,Зүндөө Патя уйлана,Хургань ехээр үбдэнэ,Ахань тэрэниие һамааруулна.
Зүгын тоһо асараад,Дүүдээ тэрэ ойлгуулна:Зүү шэнги хадхууртайшье һаа,Домтой тоһо асардаг.
Хүүхэлдэй Патя орондоо оробо,Хүүхэлдэйгээ хажуудаа хэбтүүлбэ.
Дуулаба: - Хүүхэм, унтыш,Удаань би унтахаб,Удаалан хулганаан унтахаАргааханаар.
Ород хэлэндэ Марина Ахмедова-Колюбакина оршуулааМагомед ПАТАХОВ «Таба» сэгнэлтэеэ ургуулхаб.
Үдэр бүри һураханьЭгээш хашартай.
Үлүү хүсэ гаргангүй,Эрдэм оложо шадаха гүб?
Уран зурагай хэшээлдэТаба сэгнэлтэ абабаб,Энэ «табаяа» абаашажа,Тала газарта тариһуулши.
Һайса уһалхаб, ургуулхаб,Һалбагар модон болгохоб,Үлирэй орондо «табануудые»Үгэжэл байхал арсаангүй.
Суглуулжа тэдэнээ абаад,Класстаа асархаб намартаа.
Сохом гайхаха һурагшад«Хэнһээшье ухаатай отличник! »Ород хэлэндэ Марина Ахмедова-Колюбакина оршуулаа Айшат МАЛАЧИЕВА Бороо ороно Борохон миисгэй даарана,Пеэшэндэ дулаасахаяа яарана.
Борбилоо бэгзышэнхэй,Бороодо норошонхой.
Бороо тэрэниие хайрланагүй,Адхаржал, адхаржал мэдэнэ,Һуулгахам малгай соогоо –Хуурайхан болог борбилоохон.
Ород хэлэндэ Марина Ахмедова-Колюбакина оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   «Сүүгэлэй дасан» ба «Сэмүүн саг» номуудай нара харамсаар, «буряадаар дуугаржа hурахаяа hанаа hаа, Дамбинима Цырендашиевай зохёолнуудые уншагты» гэжэ hайсал дуулахаар байгаа бэлэй.
Энэ дэмыдэ хэлэгдэhэн үгэнүүд бэшэ.
Хэлэндэ hураха эгээл бэлэн арга хадаа шанартай уран зохёол уншалга мүн.
Иимэ шухаг, гансата хоморой болошоhон номуудые бэшэhэн хүн хэн гээшэб?
Дамбинима Цырендашиев – дүрбэн тэгшэ хүн.
Тэрэ уран зурааша, уран зохёолшо, багша, шэнжэлэгшэ-этнограф.
Түрэл хэлэеэ тон һайнаар мэдэхэ, үргэн эрдэм мэдэсэтэй һэн – кроссворднуудые тэрэ доронь таажа байха.
Өөрөө хубсаһа эсхэхэ.
Тэрэнэй зохёоһон хэбээр оёһон хубсаһатай һайн дуранай уран һайханай харалгануудай хабаадагшад Шэтын, Хабаровскын, Москвагай тайзанууд дээрэ гараһан гээшэ.
Дамбинима аха Шэтын техникум «техник механизации и электрификации» гэhэн мэргэжэлээр дүүргэhэн байна.
Тиин ахалагша пионервожатаар Тугшанай дунда hургуулида хүдэлжэ эхилhэн намтартай.
Удаань Һүдэнтын hургуулиие даагшаар, Шандалиин, Урда-Агын hургуулинуудта зурагай, трудай болон черчениин багшаар, Агын 1-дэхи дунда hургуулиин захиралай орлогшоор ажаллаhан юм.
Тойрогой хүдөө hууринуудай дунда эгээл түрүүн Урда-Ага нютаг зайн галтай болгоо, трудай хэшээлдэ хэрэглэхэ техническэ түхеэрэлтэ, үбhэ хуряалгын хэрэгсэлнүүдые зохёогоо.
Шэнэ юумэ зохёогшын гүрэнэй дансатай hэн, Агын 1-дэхи дунда hургуулида hурагшадай түрүүшын оньhожоруулагдамал бригада эмхидхэгшэ.
Буряад арадай болон буддын шажанай соёлой түүхэ шэнжэлэлгын ажал ябуулха, аман зохёолоор, уран зурагаар, hиилэлгээр hонирхохо.
Юушье, ямаршье ажал хэхэдээ,  тэрээндээ зохёохы хандасатайгаар ажалладаг байhан гэхэ.
Наhанайнгаа нүхэр Будажаб Раднажаповатай багшанарай угай эхи табиhан байнад.
Дамбинима Цырендашиевай түрүүшын шүлэгүүд 1960-аад онуудта «нара» хараһан «Талын аялганууд» гэжэ ниитын согсолбори соо толилогдоһон.
«Толон», «Буряад үнэн», бэшэшье тойрогой, хизаарай газетэнүүдтэ очерк болон дурсалгануудынь гараһан юм.
Географическа бүлгэмэй гэшүүн.
«Хараасгай» (2005), «Сүүгэлэй дасан» (2006), «Жимба хамба» (2008), «Гунигтай гурбан уулзалга» (2011), «Сэмүүн саг» (2012), «Гомбын хамба» (2016) номуудай автор.
«Сүүгэлэй дасан» номой түгэсхэлэй баяр баясхаланай үгэ соогоо иигэжэ бэшэhэн байдаг: «…Ном бэшэхэ гээшэ түлеэ хахалха бэшэ ха юм даа, hанаhан соогоо эб даб гээд дүүргэжэрхихэ гэhэн тиимэ бэлэн юумэн байбагүй».
Буряад арад түмэндэ хабаатай, анхан хаанашье хэблэгдээгүй түүхын, соёлой али олон сагаан толбонуудые Дамбинима аха номууд соогоо элирхэйлээ.
Тэрэ үнгэрһэн зуун жэлэй үгэнүүдые хэрэглэжэ, мүнөө үедэ мартагдажа байһан хэлэндээ хандажа, түүхэтэ ушарнуудые, хүнүүдэй намтар зураглаа.
Зуугаад зоной хөөрөөнүүдые бэшэжэ абаһан байна.
Тиихэдээ нютагайнгаа түүхэ һайн мэдэхэ зон, мэдээжэ хизаар ороноо шэнжэлэгшэд бурханайнгаа орондо ошожол байна, халтал хожомдожо, домог түүхэ суглуулжа эхилээб гэжэ халагладаг байһаниинь мэдээжэ.
«Сүүгэлэй дасан» ба «Сэмүүн саг» номуудай удха шанарынь сэгнэшэгүй: түүхын бэшэгүүд болон архивай дансанууд соо оруулагдаагүй баримтанууд угаа олон.
«Сүүгэлэй дасан» соо гансахан Сүүгэлэй дасанай бэшэ, бүхы Үбэр Байгалай хизаарай түүхэдэ хабаатай үйлэнүүд зураглагдаа бшуу.
«Сэмүүн саг» соо түүхэтэ үйлэ хэрэгүүдые нюдөөрөө хараһан, хабаадалсаһан зоной хөөрөөнүүдые оруулжа, түүхын хуурай тоонуудта ами оруулаа ха юм.
XX зуун жэлэй түрүүшын хахадта бодото дээрээ ямар үйлэ хэрэгүүд манай хизаарта боложо байһан юм гэжэ энэ ном уншагшад мэдэжэ абаха байна.
Д. Цырендашиевай номууд тухай статья соогоо Буряад Республикын hуралсалай политикын дээдэ hургуулиин багша Хандама Цыденовагай тэмдэглэһээр, «Сэмүүн саг» ном ганса Агын буряадуудай түүхэ бэшэ, харин бүгэдэ буряад арадай гашуудалта түүхын хуудаhануудай нэгэн болоно: хамалган, хашалганда хардуулhан олон гэм зэмэгүй зондо энэ ном мүнхын хүшөө боложо үгөө.
Илангаяа автор өөртөө, өөрынгөө хөөрэhэн, бэшэhэн үгэдэ аргагүй нарин нягта гэжэ ажаглахаар.
Юундэб гэхэдэ, тэрэ үеын үйлэ хэрэгүүдые архивай дансын баримтануудаар, номой цитатануудаар, нэгэнэй хөөрөөе олон зоной хөөрөөгөөр батална.
Дамбинима Цырендашиев буряад уран зохёолдо шэнэ жанр нээбэ, тэрэниинь ород литературада «полифоническая роман-исповедь» гэжэ нэрлэгдэдэг.
Ород уран зохёолшо Светлана Алексиевич энэ жанраар эхэнэрнүүдэй дайнай үеын ажабайдалые «Увойны не женское лицо» гэhэн ном соогоо харуулhан байдаг.
Дамбинима Цырендашиевай хэлэнэй онсо илгаа тухай мэдээжэ поэт Батожаргал Гармажапов иигэжэ хэлэһэн юм: «Зохёолнуудайнь хэлэн урдажа байһан гүн тунгалаг булагай уһантай сасуулмаар.
Энэ хадаа авторай түрэлхиин бэлигтэй байһаниие гэршэлнэ.
Тэрэ нютагай шарай өөр соогоо шэнгээһэн, эрдэм мэдэсэ шудалһан хүн байна гэжэ тэмдэглэмээр.
Арад бүхэнэй ажаябадалда, байра байдалда ондоо яһатанай хүрэһөөр ойлгомоор бэшэ зүйлнүүд байдаг.
Дамбинима Цырендашиев эшэгы гэр соо, малай хохир дээрэ түрөөд, үнеэнэй үүгэнээн, хониной маараан соо үндыһэн хүн хадаа буряадай байдал зохёол соогоо үнэншэмэ зүбөөр харуулаа.
Энэ хүнэй хэлэнэйнь баялиг гүн ехэ далайтай сасуулмаар, зохёолой уран тала, хэлэнэй хоноосо хурса хутагын эри мэтэ.
«Сүүгэлэй дасан» «Сэмүүн саг» хоёр боти ном хадаа бодол ажаглалтаараа оншотой сэсэн, хүнэй сэдьхэлэй уярма гүнзэгыһөө гараһан гээд тобшолол хэмээр байна.
Зохёолой хэлэн баян, уншахада ульгам, һонин баримтануудаар элбэг».
Урданай юумэ уншаха гэхэдэ, хаанашье олдохогүй.
Жэшээнь, Сүүгэлэй дасанай 1935 ондо хаагдахада, архивыень гүрэнэй зургаанууд абаад бусаагаагүй.
Харин Дамбинима Цырендашиевай номууд соо хаанашье үгы тобшо тодо баримтанууд байна.
Уншахада, ехэ hонин, гүнзэгы удхатай, hургаалтай.
Тиимэhээл «буряадаар дуугаржа hураха гэбэл, Дамбинима Цырендашиевай зохёолнуудые уншаха хэрэгтэй.
Дарима Базарова,Ц. Жамцараногой нэрэмжэтэ Агын хизаарай номой сангаймэдээсэлэй таhагай ахамад библиотекарь.
Фото: Авторай дурадхаһан гэрэл зурагуудойн баяр  фото: pixabay. com КАБАРДИН ХЭЛЭН Эхэ орондоо            Бати БАЛКИЗОВ  Минии үшөө хараагүйОдон тэнгэридэ бии,Минии мүрөө гаргаагүйХаргы газар дээрэ бии.
Жаргалай уряа –Жабхалан уряа шагнанаб,Наранай элшэНайдал татан дуудана.
Эсэгэ оромни,Энхэрнэб шамаяа.
Ами наһаяа нартдал* адлиАяншалгада үнгэргэхэб.
Ажабайдалыш шэмэглэхэб,Аятай үгэ олохоб.
*Нартнууд – Кавказай арадуудай үльгэрлиг баатарнуудОрод хэлэндэ Валерия Латынина оршуулаа Абаргын бэлэг                   Пётр ХАТУЕВ Пат ахамни хаанаһаашьебТомо шулуу асараа,Пэй, яаһан хүндэ юм –Татахынш, үргэхынш аргагүй.
Ганса нюдэтэй абаргаЭнэ бэлэг эльгээгээ,Нартнууд амарханНаадангаа үргэдэг байгаа.
Мал адуулагшаҮбгэн абынгаа үбдэг дээрэБэлшээридэ унтанаб,Үльгэр соохи Сосруко**,Бэльгэн морин Тхожей –Дайлалдана дайсадтаяа,Даруулхань ха гү, яалтайб?
Гэнтэ би ерэнэб.
Гартаа гал баринхайб.
Ашамезби*** хүгжэм зэдэлгээд,Аймшагтай дайсадыеАгшан зуура даранаб.
Сосруко** - нартска эпосэй баатарАшамез*** - нартска эпосэй баатар, хүгжэмшэнОрод хэлэндэ Виктор Куллэ оршуулаа Зүргэхэн                  Зарина КАНУКОВАХүбшэ соогуур гүйнэГүрбэлдэл гүрбэлзэн,Хэнэй заабаряарХайшаа хотирон ошоноб?
Намайе обёоросогүй болгоод,Нам саашань абаашаа һаань,Тахяа хулгайлдагУлаан галта һүүлтэйУгаа мэхэтэй үнэгыеОдоол бариха байгаа гүб?
Шонотой уулзаа һаам,Шомшороод хэлээрээТабиха һэн гү, намайе?
Зүгөөргүй томо баабгайЗүгын тоһо хэшэгээрХүндэлхэ һэн гү, намайе?
Зүргэхэн, зүргэхэн,Хайшань абаашанаш намайе?
Ород хэлэндэ Владимир Мамишев оршуулааРанееТугал гүлгэн хоёр«Вирантаназ» эпосһээ бүүбэйн дуунай аялгаарҮүлэдБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: pixabay. com Башкир хэлэн                   Гульфия ЮНУСОВАҮүлэд  - Үүлэд, хайшаа хиисэнэт,Хүнгэн далияа һэбеэд?
Урилдажа ниисэхээХүндэшөөрхэнэгүй гүт?
Бидэ юрэл миинТэнгэреэр тэнэнэ бэшэбди,Бороо унда асарнабди,Талаяа, ойгоо уһалнабди.
ҺүүдэрҺүүдэр намһаа һаланагүй:Сөөрэмдэ ошоходом,Сохом дахана.
Уһанда ороходом –Үгы болоно.
Уһанһаа гарахадам,Бии болоно.
Гүйхэдэм – хойнотоногүй,Гэтэһэндэл дахана.
Хашартай болошоо –Хахад үдэр тэрьелбэб.
Гэртээ орохом,Хоргодохом,Хэдыш бэдэрэг –Олохоёо һэдэг!
ДальбараануудГурбан дальбарааханГазаа пишаганана.
Цып-цып-цып! – гэнэб.
Сэхэ гүйлдэжэ ерэнэ:Шара будаа үгыш.
Шара будаа үгэхэдэм,“Садаагүйбди” гэлдэнэ.
Хааша гаргажа үгэбэб,Ханатараа эдеэлбэ.
“Һайн даа, һайн даа” - гэлдэбэ.
Ород хэлэндэ Георгий Ладонщиков оршуулааРанееБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА оршуулбаФото: pixabay.
comБуряад Улас   фото: pixabay. com МОКШАН ХЭЛЭНЗунай амаралта          Сергей КИНЯКИН  Наран шангаар шарана,Набша намаа дэлгэрнэ,Һалхин буугаад һэмээхэнХүүгэдтэ шэбэнэнэ:“Ой модо руугаа ошыт,Уһа голдоо умбаагыт,Оймыт, шунгыт, баярлыт.
Одоол гоёл, хүхюутэй.
Һанажа ябахат наһан соогооҺайхан энэ үеые,Дуулажа ябахат дуун соогооБагадаа иигэжэ жаргаһанаа”.
Ород хэлэндэ Михаил Визелин оршуулаа Шэнэ жэл                         Вера БРЫНДИНАҮглөөгүүр эртэ һэреэд,Гэрээ сэбэрлээбди,Шэмэг нааданхай үлгөөбди.
Хасуурияа асараагүйбди –Хасуурияа отолоогүйбди,Ой модондоо ургаг лэ.
Хасуури бүхэнАмидарха хүсэлтэй,Аминдаа хайратай.
Ой модон соо ошожо,Хасуурияа харая,Хасуурияа хайрлая.
Урга, урга, хасуури,Удаан наһа наһала.
Ород хэлэндэ Иван Волков оршуулаа      Автор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: pixabay. com КАРАТИН ХЭЛЭНЗүрхэтэй хүхэ буха                Валентина КАРАКИНА  Хүгшэн эжым шубуу хооллуулха тэбшэхэн модоной мүшэртэ үлгэһэн юм.
Нэгэтэ үглөөгүүр харахадань, хүхэ буха һанаа зобонги янзатайгаар далияа дэрбылгэн, тойроод ниидэжэ байба.
Тэбшэхэнииень ойн алаг шаазгай эзэлэнхэй, орооһо тоншожо һуугаа ха юм.
Хүхэ буха хүлеэгдээгүй айлшанай һүүлһээ хэдэ дахин татаад үзэбэ.
Теэд алаг шаазгай анхарбагүй.
Тиихэдэнь хүхэ буха өөрынгөө хэлэн дээрэ шанга шангаар, зай забһаргүй дуугаран добтолбо.
Ой модон соохи аажам сүлөөдэ даданхай алаг шаазгай тэсэжэ ядаад, ниидэн арилба.
Хүгшэн эжы газаа гаража, хүхэ бухада орооһо үгэхэ зуураа хэлэбэ: «Ерыш, минии зүрхэтэй шубуухай.
Хоолоо эдииш».
Ород хэлэндэ Галина Леттиева оршуулаа Ондоо дэлхэй                        Наталья СИНИЦКАЯНэгэтэ Иришка хүгшэн эжытэеэ нуурай саана гансаарханаа ажаһуудаг Пелагея хүгшөөдэ ошобо.
- Намайе бурхан мартаа.
Минии үеын зониие ондоо дэлхэйдэ хуу абаа.
Иигээд зобожо байнаб, - гэжэ үбдөөд, орондоо ороод байһан Пелагея гэмэрбэ.
Һөөргөө гэртээ бусажа ябахадаа, Иришка хүгшэн эжыһээ асууба:- Ондоо дэлхэй гээшэнь хаана юм?
- Наһан болоһон хүнүүдые бурхан тиишэнь абаашадаг.
Томо болоод ойлгохош даа.
Тэрэ һүниндөө Иришка ондоо дэлхэйдэ ошоод байһан Пелагея хүгшөөе үбгэнтэйнь зүүдэндээ хараба.
Хоюулаа залуунууд, сэбэрнүүд.
Хажуудань хоёр хүүгэдынь.
Үглөөдэрынь Пелагея энэ һүниндөө наһан болоо гэһэн һураг дуулдаба.
Ород хэлэндэ автор оршуулааОбёоржо һура.
Хизри АСАДУЛАЕВЮрэл харахын орондо обёоржо һура,Юумэнэй нюусые ойлгохол байхаш.
Юрэ шагнажа бэшэ, соносожо һураЗуун жэлнүүдэй амисхаал мэдэрхэл байхаш.
Юрэ хэлэшэгүй юумые үгөөр дамжуулхаш,Унтаршагүй гэрэл сэдьхэлдээ носоохош.
РанееТэнгэриин номо һаадаг          Хонишоной байраЭхэ орондоо Тугал гүлгэн хоёр«Вирантаназ» эпосһээ бүүбэйн дуунай аялгаарҮүлэдБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: pixabay. com ​ АЛТАЙ ХЭЛЭН                Таныспай ШИНЖИНБорбилоо  - Борбилоо, борбилоо!
Хайшаа ниидэбэш?
- Чик-чирик!
Чик-чирик!
Эдеэлхэеэ яаранаб.
- Борбилоо, борбилоо!
Хара миисгэй – тоог дээрэ.
- Чик-чирик!
Чик-чирик!
Хэршэгэнэн тэрэш унтана…Тоог дээрэ буугаад,Тоншобо орооһоСадатараа…Хара миисгэйХунхыһан зандаа.
Зүүдэн соогооЗүрмэглэһэн зандаа.
Унтаана миисгэй дээрэАашатай борбилооАбаашатай хашхарба:- Чик-чирик!
Ажалша зүгы                            Александр ЕРЕДЕЕВХабарай нуга сооХабатай дуулана зүгы,Сэсэгүүд нюдэеэ нээгээ– Сэнгэнэ аятай.
Зүүтэйхэн хоншоорооЭльбэн хурсадхана,Зүһэн бүриин сэсэгүүдтэЭльгэтэй гэжэ мэдүүлнэ.
Хангалтай һайханХалуутай хабар ерэбэ,Амтатай тоһоАбдарлан асараад ерэбэ.
Ород хэлэндэ Илья Фоняков оршуулаа Түрүүшынхеэ үһэ абалга                    Бронтой БЕДЮРОВМанай заншалаар болбол гурбан наһа хүрэтэрынь үхибүүнэй үһэ абадаггүй.
Эжын тала ехэ хүндэтэй, тиимэһээ эжын дүү гү, али ахань - таай (манайхяар нагаса) зээ хүбүүнэйнгээ үһэ абадаг.
Үһыень абахынгаа урда таай (нагасань) иимэшүү үгүүлэл зорюулдаг:Уула жалгын ногоон шэнгиҮдхэн үһэтэй зээ хүбүүм –Нагасадаа найда, зээмни.
Мориной дэлһэ хайшалхаш,Түүдэгэй галые дэгжүүлхэш –Нагасадаа найда, зээмни.
Зээгэйнгээ үһые хайшалжа,Мэшээгхэн соохоно хадагалхаб –Нагасадаа найда, зээмни.
Ерээдүйн сэрэгшэн, зээмниЕхынгээ замда гарахаш –Нагасадаа адли ябаарай.
Баабгайтай барилдаад диилэхэш,Хэрмэнэй нюдые онохош –Нагасадаа адли ябаарай.
Ород хэлэндэ Яков Козловский оршуулаа Эрэ тахяанууд                                   Сурана САРТАКОВАНариихан гудамжаарБидон баринхайУһанда ошожо ябааб.
Урдамни хоёрЭрэ тахяаЭрэлхэн бэе бэедээЭсэргүүсэжэ байбал,Эреэ маряанҮдэнүүдынь хиидэнэ.
Наашааш, саашаашГарахын аргагүй,Нюла-била, нюдэ нюургүйНаншалдана.
Юугээ буляалдааб,Юун тухай арсалдааб.
Ород хэлэндэ Галина Акунова оршуулаа Сэсэгэй дуун                          Күлер ТЕПУКОВҺалхин – һалхихан,Дүүжэндыш намайе,Холын холо рууАбаашыш намайе.
Хүүгэдэй шууяхыеШагнахаа һананаб,Хүхюутэй дууеньСоносохые хүсэнэб.
Ород хэлэндэ Айдар Хусаинов оршуулаа Шаазгай шаханаа Шаазгай нэгэтэ шаханаба:Гансаараа байхань уйтай,Шалюун нүхэртэй болоо һаа,Гансата һэргэхэ бэшэ гүб?
Айлшалжа нүхэртөө ниидэхэ һэм,Аяга сайень ууха һэм,Хани ёһоор, хүршэ ёһоорХалуунаар хөөрэлдэхэ һэм.
Хирээтэй арай нүхэсэхэгүйб –Хиирээ һэн гүб,Үхэһэдые бэдэржэ,Үл хоолоо залгадаг шуу.
Шара шубуунһаа шадалтайШубуун үгы хаяа.
Үдэрынь, халаг, уулзахагүйш,Һүнинь би харахагүйб.
Хүхыдэшье дүтэлхэгүйб,Хүүгэдээ хаядаг аашатай,Галууешье харахада маяганаад,Гансата дура гутаадаг.
Тоншуул модоо тоншоод лэ,Тоолоно олоһон шумуулаа,Тоохогүйл ондоо юумэ,Тоолхогүй шубуун ха даа.
Би – шаханадаг шаазгайГансаараал амидарха үйлэтэйб,Бусадай шэрээдэ һуухагүйб,Айлшадыешье угтажа зобохогүйб.
Ород хэлэндэ Виталий Бочкарёв оршуулааАвтор: Галина БАЗАРЖАПОВА-ДАШЕЕВА оршуулба​Фото: pixabay.
comБуряад Улас   фото: pixabay. com Ород Уласай олон хэлэтэ уянгаДербентнүүдэй азербайджан хэлэн            Фазиль МАМЕДОВ  Ашанар зээнэрни Нюдэнэйм ошон,Сэдьхэлэйм шэмэг,Хүүгэдэйм хүүгэд –Ашанар, зээнэрни.
Джейран, марал мэтэЗэһэнги, хурдануудЗэлэ татан нааданат,Ашанар, зээнэрни.
Гургалдайда – сүлөө,Хоолосто – таряалан,Харин минии хуби– Ашанар, зээнэрни.
Эбтэй хоорондоо байгты:Имран, Насреддин,Самира, Айдэн– Аша, зээнэрни.
«Алдуу»                   Тахмираз ИМАМОВ Класс соо шэмээгүй аалин,Хүүгэд номоо уншана.
Бодобо Расим гараа үргөөд,Болгоомжотойхон хэлэбэ:Муталим хэшээлдээМүнөөдэр хойнотоо гэжэБуруу бэшээтэйл.
Саг соогоо ерээлМуталим хэшээлдээ.
Минии иимэ алдуу хэбэл,Сохом хоёрые табихалта!
Ород хэлэндэ Талия Шарафиева оршуулаа Кадырбек УМАРОВ Тугалхамни, золигхон,Тугаарай энээгүүр гүйгөөд,Огород соо орошоол,Ургамал таһа гэшхээл.
Арбузууд, үгэрсэ тэһэрээ- Үншэн хэнзэдэл хэбтэнэ,Тыквэнүүд хааша болоо,Тэнзэгэр гүзээнь хаанаб?
Оһол һүйдхэһэн тугалхандааОдоошье ехээр гомдооб,Уһалхашье шамайе дурамгүй,Нугадаш туужа ошохогүйб.
Хоншоорыеш дахин эльбэхэгүйб,Хотогорхон нюргыеш маажахагүйб.
Арбузууд хосороо, дынинүүд– Амяараа гансаараа үлөөш.
Миисгэйтэеэ хоюулан                       Зейнаб ДЕРБЕНДЛИ Үнгэтэ зөөлэн хүнжэл сооҮргэһэн яагаа амтатай һэм.
Тэжэгэрхэн миисгэйгээТэбэреэд унтаха дуратай һэм.
Шэрүүхэн хэлээрээ тэрэмШэхыем долёодог бэлэй,Хөөрхы. ямар энеэдэтэй һэм,Хөөбэри нооһыень эльбэдэг һэм.
Заахан зандаа байхаяа яагаабиб,Заримдаа иигэжэ бододогби,Миисгэйтэеэ хоюуланМиил жаргажа наадаха һэмди.
Ород хэлэндэ Талия Шарафиева оршуулааРанееБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА оршуулбаФото: pixabay.
comБуряад Улас   фото: pixabay. com Хальмаг хэлэнТэнгэриин номо һаадаг                          Николай САНДЖИЕВ  Захагүй тэнгэриин уудамдаЗадарба номо һуршадалДолоон үнгэтэ һолонго –Добоһоо дээшэ һалбарба.
Һурша һайса татаатай,Годлинь хаанаб?
Һур харбаан болохогүй ха,Гоёшоон хараял.
Бороо дуһалхаяа болёод,Наранай элшэ яларба –Алтан годлинь энэл ха,Абаһаар гэнтэ ойлгобоб.
Ород хэлэндэ Баир Дугаров оршуулааМинии хото Хуудам һалхяар үлеэлгэн,Хуурай ногоогоор хангалтан,Минии хото мандана.
Суутай, соло ехэтэйХүнөөр олон бэшэшье һаа,Хүндэлүүлдэг юм алишье зүгһөө,Хүндэмүүшэ юм, арад зондоо.
Ногоон уляангир шэмэгтэйНомгон сагаан талмайнуудтай.
Үбэлыньшье, зунииньшье ядадаггүй,Уйдажа нэгэтэшье байдаггүй.
Диилдэшэгүй һүлдэтэй,Даагдашагүй заяатайТалын бүргэдтэл омогТалархамаар һайхан хотомни.
Ород хэлэндэ Григорий Кукурекий оршуулааТогоон Ой, ямар шангаар энеэнэбОй, хатарна гү, тогоомнай!
Уһан досоонь орьёлно –Иимэл даа, манай тогоон.
“Гүзээгээ барижа ядана гүш? ”
–Гэжэ байгаад наадалнаб,Хатархынь харыт, анжарыт,Халяана досоохи уһаяа.
Дэбэрэн саашаа энеэнэ,Дэгдэхээ гэбэшье байнагүй,Халуун галда хайруулхадаа,Хатархал баатай болонол даа.
Ород хэлэндэ Валентина Лиджиева оршуулаа Шэдитэ Рогаль                Эрдни ЭЛЬДЫШЕВ Захагүй талада,Замагтай нуурай эрьедэШэдитэ эбэртэй оронго* -Сэсэн, дүршэлтэй РогальҺүрэгөө хаража, хамгаалжа,Һүрынь үргэжэ ябаһан гээ.
Наруули дэлхэй сэсэглэнэ,Наадана долгёорооНуурай уһан.
Нугаһанай мүрөөрНэгэтэ ангуушан энээгүүр ябаад,Оронгонуудай бэлшэхыеОбёоржо баярлаба.
Һүрэгөө дахуулдагҺүртэй хүнды эбэртэйеньҺураар харбажа унагаахам гээд,Һуршаяа татаба.
Һуларшаба гэнтэ гарынь,Һүүдэрлээд, харлаад,Һүниин харанхы буушахадал гэбэ.
Годлинь унашаба,Газарта шаагдашаба.
Дахинаа тэрээнээ абаад,Дам харбаха гэһэнииньБаһал харанхы Балар,гэрэлгүй болошобо.
Айһандаа ангуушанГодлиёо унагааба.
Абаһаар һаруулГэрэлтэй болошобо.
«Ангуушан, - гэбэ Рогаль,- Анюулха нюдыеш аргатайб.
Амитадые хюдаха гэбэл,Аюулда өөрөө орохолши.
Хэлэһэниим ойлгоогүй хадашХэһээхэ шамайе аргатайб».
«Ойлгооб!
Бү һохор болгыш! » – гээд,Орилжо гуйба ангуушан.
Талын амитад энеэлдэбэ,Тарбаган хойноһоонь хусаба.
Түрэл хотондоо ерэжэ, энэ ушар тухай ангуушанай хөөрэхэдэнь, хэншье үнэншэбэгүй.
«Ошожо, бэе дээрээ туршая», - гэлдэбэ.
Жагсажа байгаад, номо годлиёо нэгэн адли дэлихэтэйнь сасуу оршон тойрон нюдэ алдама харанхы болошобо.
«О, о-о!
Тооһон бү болгыш, гэрэл бусаагыш! » - гэлдэбэ.
«Годлиёо, түргэн хаягты! » - гэбэ тэдэниие асарһан ангуушан.
Дэлхэй дахинаа үнгэтэ һайхан болобо.
Рогаль үгүүлбэ: «Оршон байгаали хамгаалнаб.
Хюдалгаһаа, хулгай худалһаа.
Амитан бүхэн сүлөө амилжа, тала дайдадаа тангаршаан жаргажа байг!
Хүн, ши хэрзэгы аашаяа болюулжа, хэтэдээ энэ газараа хамгаалжа бай! »(Хуряангыгаар оршуулагдаба)РанееХонишоной байраЭхэ орондоо Тугал гүлгэн хоёр«Вирантаназ» эпосһээ бүүбэйн дуунай аялгаарҮүлэдБүүбэйн дуунБорбилооАшанар зээнэрниБи эжытэйгээЭдир уншагшадай анхаралдаОрод Уласай олон хэлэтэ уянгаАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  фото: Яндекс.
Дзен ЛЕЗГИН ХЭЛЭНШандаган заряа хоёр               Сажидин СААДГАСАНОВ  Дуб модон доро һуугаад,Дуугай нэгэшье байнгүй,Шандаган заряа хоёрШалилдана забһаргүй.
- Иимэ ехэ газарайҮгы байгаа һаань.
- Ой модон ургахагүй һэн.
- Наранай иигэжэ шараагүй һаань.
- Шэниисэ ургахагүй һэн.
Шандаган заряатай шалилдана,Хүнүүд шэниисэеэ комбайнаар хуряана.
Ород хэлэндэ Виктор Викторов оршуулаа Булжамуурай дуун              Мердали ДЖАЛИЛОВАгаарта дэгдэн дууланабАһан гоёор,Һэбшээ һалхин дууемХолуур тараана.
Хушуумни яларна –Хубадал адли.
Нюдэмни хурса –Нюдэлнэб дээрэһээ.
Ногоон нуга талмайМинии дуугаар дүүрэнги,Бахархан һайхашаанаб,Баясан жарганаб.
Чив-чирив!
Чив чирив!
Баясан жарганаб!
Ород хэлэндэ Максим Амелин оршуулаа Шалюун һалхин           Абдуселим ИСМАИЛОВ Шара набшаһадШарлан хиидэнэ,Хаалга үүдэмнайҺэнжэлзэн найгана.
ТахяануудШалбааг оймон гүйшэбэ,Эрэ тахяаМэгдэн шангаар дуугарба.
Шалюун һалхиндалБидэнэй аашалаа һаа,Ехэшүүл таанарХэһээхэ һэнта, бидэниие!
Ород хэлэндэ Владимир Степанов оршуулаа Халаахай                    Пакизат ФАТУЛЛАЕВА - Тиишээ бү ошо,Тэндэш айдаһатай:Халаахай шамайеХалааха, хазаха.
- Нохой бэшэ аад, намайеХайшан гээд хазаха юм? – гээд,- Хамаагүй, яахашьегүй, - гэжэХалаахай соогуур гүйбэл даа.
- Нохойһоо үлүүгээрХазадаг юм байна, - гээд,Хүлөө барин һугшарба,Халаг хүхы болобол даа.
Ород хэлэндэ Виктор Куллэ оршуулаа Эй, ангуушан                      Арбен КАРДАШ Эй, ангуушан,Мэргэн буугааҮгыш намда.
Мэхэтэй шараҮнэгэн-ахайУлаан залаатайТахяаемнай хулуугаа.
Ан гүрөөлБү агныш,Зэрлиг ямааБү мүрдыш,Буугаа намда үгыш.
Нүхэ малтаад,Тахяаемнай хулууһан,Һөөг соо абаашажа,Тэрэнииемнай зооглоһонҺөөл хэнтэг үнэгыеҺүрдүүлэн айлгахам,Ёһотойгоор һургахам.
Эй, ангуушан,Буугаа үгыш намда!
Ород хэлэндэ Валерий Бармичев оршуулаа Автор: Галина БАЗАРЖАПОВА-ДАШЕЕВА бэлдэбэФото: Яндекс.
ДзенБуряад Улас   фото: pixabay. com МАНСИ ХЭЛЭННаран һара хоёр             Светлана КАРНАУХОВА  Һара Наранда дурлаба.
Өөрөө сиидэгэр хүйтэн бэлэй.
Харин наран шаража, хүнүүдые, амитадые бултыень баясуулдаг байгаа.
Наран түрүүшээр Һаратай эбтэй һэн.
Тэнгэреэр сугтаа ябаха.
Тиихэдэ үдэр, һүни гэжэ байгаагүй.
Һара уруу дуруу боложо, юундэшьеб һүүдэртэ хорохо дуратай болобо.
Нарантай эбээ таһарба.
Тиин һүни, үдэр бии болобо.
Хүн зоншье тиимэ: гэмэргэн, гэгэдэг зондо хүн дурагүй, харин хүхюу, элшэ гэрэлтэй хүн бултанда һайшаагдадаг.
Ород хэлэндэ автор оршуулаа Автор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас   фото: pixabay. com КОМИ ХЭЛЭН«Һайн даа»           Соломония ПЫЛАЕВА Нэгэ һууринай хүгшөө газаа гараад хашхарба:- Э-ге-гей!
Ерыт бултадаа, пельменеэр хүндэлхэб.
Дүтын ой сооһоо хоёр баабгай – эжы Маша хүбүүн Миша хоёр дуулаад ошобо.
Шэрээдэ һууһан зон айгаад гүйжэ гарашаба.
Баабгайнуудай пельмень эдеэд гараха багтань һаял һэг ороһон хүгшөө хэлэбэ:- Һайн даа гээшэтнай хаана юм?
Баабгайнууд шоноһоо, шандаганһаа һайн даа гээшэ юун юм гэжэ асуубад.
- Ута ялагар утаһан шэнги юумэн тээ тэрэ нугада хэбтэнэ.
Магад, тэрэ байжа болоо, - гэжэ шандаган хэлэбэ.
Тэрээниие баабгайнууд абаад, дүтэхэн сэсэг түүжэ байһан басаганһаа асууба:- Энэ шинии гү?
- Ой, һайн даа, - гэбэ басаган.
- Һайн даа гээшэмнай иимэ лентэ ха юм.
Бидэ мэдээгүйлди.
Манайхи хайшаашьеб үгы болошоо.
- Һайн даа гээшэтнай лентэ бэшэ.
Хэн нэгэнэй һайн юумэ танда хэбэл, “Һайн даа” гэхэ ёһотойт.
Баабгайнууд энээниие ойлгоод, хүгшөөдэ ошожо: “Һайн даа”, - гэбэ.
Ород хэлэндэ автор оршуулааШара шубуун            Виктор РЫЧКОВНаранай гэрэлдэ һаргадаг,Үдэрынь хасуури дээрэ унтадаг,Шэг харанхыда һэргэдэг,Сэхэ гэтэн харадаг,Һүниин ой соо ниидэдэг,Һүрдөөдэг шара шубуунһааШандаган, хулганааШадалтайгаар бэеэ нюуна.
Валентина Телегина оршуулаа Ошко Ошко – бишыхан гүлгэн,Үдэр һүнигүй ханимни.
Һү бүлеэдхээд уулганаб,Даарахадань дулаасуулнаб.
Шангаар хусадаг болоо,Шадал орожо байнхай.
Гэрээ харадаг болохо,Гэнэ аюулһаа хамгаалха.
Ород хэлэндэ автор оршуулааАвтор: Галина БАЗАРЖАПОВА-ДАШЕЕВА бэлдэбэФото: pixabay.
comБуряад Улас  Тиихэдэ хараада абтаагүй зарим тэды асуудалнуудтай Оюнтуя Евгеньевнада дахинаа хандабабди:- Эди шэдитэ Энэдхэг орондо хараһан үзэһэнөө бүри дэлгэрэнгыгээр хөөрэ- жэ үгыт.
Уншагша бүхэмнай тиишээ ошоод ерэхэ аргагүй ха юм.
- Аян замнай бүхыдөө 20 үдэр эзэлээ.
Түрүүн Энэдхэгэй ниислэл Дели хото хүрөөд, саашаа аглаг үндэр Непал гүрэн зорёобди.
Непалнай Хитад Энэдхэг хоёрой эгсэ дунда оршоно.
Непалай Катманду хотодо буужа, тэндэхи айлшадай буудалда орообди.
Гайхалтайнь гэхэдэ, бүхэдэлхэйдэ мэдээжэ Джарун Хашор субаргын хажууда түбхинэшэһэн байгаабди.
Иимэ субарга Буряадта, Монголдошье бод- хоогдоотой гүб даа.
Катманду хотодо үшөө нэгэ урданай Сваямбунатх гэжэ субарга байна.
Тэрээниие ошожо гороолоо һэмди.
Буддын шажанай ехэ-ехэ багшанар энэ субаргада мүргэдэг, дэргэдэнь даяанда һуудагшье байһан.
Непалда ябаһан сагтаа Будда Шэгэмүниин түрэһэн газар Лумбини заатагүй хүрэхэ гэһэн гол зорилготой бай- гааб.
Катманду хотоһоо 5 саг тухай машинаар ябаад, тиишээ хүрөөбди.
Тэндэл хаан тайжа Сиддхартха Гаутамые Майя Дэви хатан түрэһэн.
Тэрэнь хожом хойнодоо боди сэдьхэл дэлгэрүүлэгшэ Бурхан багша болоһон гээд домог түүхэ таранхай гүб даа.
Бурхан багшын түрэһэн газарта мүргэжэ, хадаг барижа, адиста хүртэхэ зол заяатай байбабди.
Лумбинитай зэргэлээд, Капилавастэ гэжэ газар байна.
Тэндэ Бурхан багшын эсэгэ – Шуддходан хаанай ордоной hуури оршоно.
Тэрэ ордон соо Бурхан багша өөдөө болоһон - 29 наhа хүрэтэрөө ажаһууһан.
- Непалай нангин газарнуудаар нилээд ябаа юм байнат.
Энэдхэгтэ хаагуур ябаабта?
- Непалhаа Дели хото бусаад, саашаа Бодхгая хото хүрөөбди.
Далай багшын ном табижа эхилхын урда тээ, Ганга мүрэнэй эрьедэхи Варанаси хото ошообди.
Тэндэhээ холо бэшэ Сарнатх гэжэ Бугын хүреэлэн байна.
Тэндэ Будда Шэгэмүни 49 хоногой туршада гансаараа даяанда һуугаад, шабинарайн- гаа гуйлтаар түрүүшынгээ ном айладхаһан.
Тэрэшэлэн Раджигир хү- рэтэр ошообди.
Гридхакутта – Элеэ шубуудай хадын орьёлдо гаража мүргөөбди.
Тэндэ Бурхан багша хогоо- сон шанар тухай хоёрдохи номоо айладхажа, хүрдэ эрьюулһэн.
Тиихэдэнь ганса хүнүүд бэшэ, мүн олон мянган Бурхад – боди саданууд буужа шагналсаһан гэдэг.
Удаань Гомбо Сахюусанай байрладаг газар (пещера Махакалы) хүрэжэ, адиста хүртөөбди.
Манай галабай урда тээхи V-VII зуун жэлэй эгээ ехэ-ехэ багшанарай Буддын шажанай дээдэ hургуули (университет Наланды) ошообди.
Тэндэ ехэ-ехэ багшанар - Нагарджуна багша, Арьядэва, Камалашила Бхавивека болон бусад Бурхан багшын ном заадаг байгаа.
Тиигээд Бодхгая хотодо Далай багшынгаа hургаал шагнахаяа бусаа hэмди.
Иигэжэ Будда Шэгэмүниин Бурхан болоhон, даяанда hууhан, ном айладхаһан газараар ябажа, мүргэжэ ерээбди.
- Һанаһандаа хүрөө болоно гүт?
- Үшөөшье олон нангин газарнууд бии.
Мүнөө тэрэ ехэ газарнуудаар ябаха арга болоогүй - гэдэргээ бусаха билет абтаатай байгаа.
Жэшээнь, Вайшали гэжэ газарта Бурхан багша гурбадахи номоо айладхаһан.
Кушинагар гэжэ газарта Бурхан багша нирваан болоһон.
Ехэ-ехэ шабинарнуудайнь ном зааhан газарнуудшье бии.
Энэдхэгэй хүн зондо ехэ баярые хүргэхэ байнаб, илангаяа Ашока хаанда.
Манай галабай урда тээхи II-III жэлнүүдтэ Бурхан багшын шаби байhан, ехэ гэгшын ажал ябуулhан.
Бурхан багшын түрэhэн, боди модон доро Бурхан болоhон, ном айладхаhан газарнуудыень hэргээгээ.
Ашока хаанай ашаар бидэ Бурхан багшын байhан газараар ябажа, мүргэжэ, адиста хүртэжэ ерэбэбди.
- Энэдхэгтэ Бурхан багшын ном буряад хүбүүднайшье үзэжэ байна гэжэ мэдэнэбди.
Тэдэнтэй уулзаа гээшэ гүт?
- Ехэ суутай Дрепунг Гоман дасанай дээдэ hургуулида Бурхан багшын ном үзэнэ.
Ородой Холбоото Уласһаа мүнөө дээрээ табяад хүн тоологдоно, тэдээн сооhоо 26 ламанар ба хубарагууд – Буряадһаа болон Агаһаа ошоһон буряадууд юм.
Агын Тугшан нютагай Денис лама 19-дэхи жэлээ һуража байна.
16 жэлэй курс дүүргээд, тэрэ һаарамбын 3-дахи жэлэй шалгалта барижа байна.
Агын Догой нютагай Солбон лама 18-дэхи жэлээ hуража байна.
16 жэлэйнгээ курс дүүргэжэ, hаарамбын дамжаа 2-дохи жэлээ барижа байна.
Захааминай Гарма лама баһал 18-дахи жэлээ hуража байна.
Загарайн Асагадай Батор лама 16-дахи курс дүүргэхэеэ байна.
Ага нютагай Алдар лама 15-дахи курс, Ширап лама 14-дэхи курс, Амгалан лама 3-дахи курс, Дашинима лама 2-дохи курс гаранад.
Загарайн аймагай Асагадһаа Хайбзан лама 14- дэхи курсда һурана.
Хориин Слава лама 14-дэхи курсда, Зэдын Алдар лама 10-дахи курсда һуранад.
Яруунаһаа Булат лама - 10-дахи курсда, Амгалан лама – 10-дахи курсда, Балдан лама 7-дохи курсда юм.
Хяагтын Слава лама 10-дахи курсда, Захааминай Баир лама 9-дэхи курсда һурана.
Шэнэхээнэй Самдан лама 9-дэхи курсдаб гээ һэн.
7-дохи курсда - Хэжэнгын Солбон лама, Шэтын Чингис лама, Сэлэнгын Тамчын Жаргал лама, Улаан- Үдын Игорь лама.
Даба лама – 6-дахи курсда, Аюр лама – 4-дэхи курсда.
Петропавловск-Камчатскhаа тиишээ ошоһон Жигмед лама 3-дахи курсда һурана, Ахын аймагай Алдар лама – 2-дохи курсда юм.
Ивалгын аймагай Хурамшын Цогто лама, Ага нютагай Элбэк лама Далай багшын хажууда дээдэ hургуулида тарниин ном үзэжэ байна.
Бодхгаяда Гоман дасанда hуража байhан ламанар, хубарагууд маанарые - ном шагнахаяа ерээд байhан буряадуудые суглуулжа, кафе соо амтатай халуун сай, хоол эдеэгээр бултыемнай хүндэлөө (100 гаран хүн зон ябаабди).
Ехэ баярые бултандань хүргэнэб!
Номоо үзэжэ дүүргээд, нютагаа бусажа ерэхыетнай, Бурхан багшын ном улам дэлгэрүүлхыетнай хүсэнэб!
Автор: Сарюуна ЭРДЫНЕЕВА  фото: Анна ОГОРОДНИК Ород Уласай арадуудай үндэһэн уран зохёолой фестиваль 2017 оной намар Москва хотодо боложо үнгэрһэн юм.
Ороноймнай шэнэ түүхэдэ энэ талаар үүсхэгдэһэн эгээ түрүүшын үргэн хэмжээ ябуулга болоһон бэлэй.
Мүнөө Ород Уласта ород хэлэнһээ гадуур 100- гаад бэшэмэл үндэһэн хэлэн бии, эдэнэй 59-иинь литературна гэжэ тоологдодог.
Эдэ хэлэнүүд дээрэ уран зохёолой номууд, сэтгүүлнүүд хэблэн гаргагдана, зүжэгүүд табигдана.
Тэрэ тоодо манай түрэл буряад хэлэн оролсоно гэжэ ойлгосотой.
Фестивалиин дүнгөөр «Ород Уласай мүнөө үеын уран зохёол: Поэзи» «Ород Уласай мүнөө үеын уран зохёол: Хүүгэдэй литература» гэһэн хоёр томо боти – Антологи хэблэн гаргагдаһан түүхэтэй.
Иимэ согсолборинууд анха түрүүшынхиеэ хэблэгдээ, эсэгэ ороной, мүн дэлхэйн хэмжээндэ анхандаа үзэгдөөгүй үйлэ хэрэг болоо гэжэ хэблэгшэдынь мэдээсэһэн байха юм.
Үнэхөөрөөшье, ганса хэм хэмжүүрынь гайхамаар: хүнэй даажа ядама хүндэ, зузаан томо, шанар һайнтай суглуулбаринууд болоо.
Хүүгэдтэ зорюулагдаһан Антологидо 55 ондо ондоо үндэһэн хэлэн дээрэ бэшэгдэһэн 201 авторай зохёолнууд ороо.
Мүнөө үеын мэдээжэ оршуулагшад Виктор Куллэ, Максим Амелин, бусад ород хэлэндэ оршуулһан байна.
Шүлэгүүд, прозо, богонихон үгүүлэлнүүд согсолбориие шэмэглээ.
Олон авторнууд багынгаа, тоонто нютагтайгаа холбоотой нангин мэдэрэл сэдьхэлдээ наринаар хадагалан абажа ябаһанаа элирхэйлнэ.
Тиин хөөршөөмэ һонин образуудые мүндэлүүлнэ.
Шэмэтэй, хужарлама хэлэн дээрэ.
Олон хэлэтэ зохёолнууд соо агууехэ ороноймнай ниитэ нэгэн, эбтэй эетэй, хүсэ ехэтэ дүрэ мандан тобойно.
Эдэ Антологинуудые бүридхэн согсолходо, уран зохёолшод болон оршуулагшадһаа гадна эрдэмтэд, уран зураашад, ниитын ажал ябуулагшад, уялгата албанайнгаа талаар хабаатай хэдэн зуугаад хүн сэхэ хамааран оролсоо.
Региональна редакционно зүблэлнүүд хүдэлөө.
«Буряад хэлэн» гэһэн хэһэгтэ оролто үгэ Буряадай эрдэмэй түбэй эрдэмтэ хүдэлмэрилэгшэ, хэлэ бэшэгэй эрдэмэй доктор Л. С. Дампилова бэшэһэн байна.
«Ород Уласай олон хэлэтэ уянга» гэһэн ниитэ гаршаг доро хүүгэдтэ зорюулагдаһан зохёолнууд гурбан шата дамжан, бидэнэртэ хүрэжэ ерэбэ: 55 ондо ондоо үндэһэн хэлэн - ород хэлэн-буряад хэлэн.
Арад бүхэндэ ёһо заншалнуудай ондо ондоошье һаа, хүүгэд багашуулые гэр бүлэдэ, Эхэ орондоо дуратайгаар хүмүүжүүлгэдэ эдэ заншалнууд сүм зорюулагдаһан байдаг шуу.
Аха, эгэшэ зондо, эжы, абадаа, түрэлхидтөө хандалга, оршон байгаалида гамтай нарин байлга, ажалда дуратайгаар хүмүүжүүлгэ – иимэ удхатайл даа, Антологи соохи шүлэгүүд.
Буряад хүүгэднай хаа холын адыг, чечен, коми, авар, чуваш, чукчи, татар, яхад болон бусад олон хэлэнүүд дээрэ бэшэгдэһэн шүлэг зохёолнуудые түрэл хэлэн дээрээ уншажа, эрдэм мэдэсэеэ үргэдхэг лэ.
Олон ондоо арадуудай дүхэриг соо ороһондол, олон янзын хэлэнэй уянга нугалбариие соносоһондол, хани харилсаанай халуун мэдэрэлдэ абтан ябахань болтогой!
Эдир уншагшад, эрдэнидэл ялалзаһан, һолонгодол һалбарһан шүлэг зохёолнуудтай энэрхы һайханаар танилсаял даа.
Галина БАЗАРЖАПОВА-ДАШЕЕВА, оршуулагша, Буряадай арадай ирагуу найрагшаАбазин хэлэн                                        Валентина КОПСЕРГЕНОВАБэлтэгэр түхэреэн нюдэтэйХүл нюсэгэн бахануудХүлгөө табяад, намһааХүхэ намаг руу һүрэбэ.
Бишье тэдэнһээ айгааб,Унашооб халтираад намаг руу.
Бэе бэеэ сошоожо,Намарга соо орошообди.
Хүл нюсэгэн бахануудҺүрөөд, эрьедэ гарашоо,Минии халтирхые хараад,Миил хүхиһэн мэтэ.
Шамдажа бэеэ сэбэрлэнэб,Шалюун баханууд наадална,Шамһаашье байха зонШабарһаа айдаг гэнэ гү?
Ород хэлэндэ автор оршуулаа Хаджисмель АДЖИБЕКОВ Ород, абазин хэлэнүүд дээрэОронойнгоо ниислэл Москвада –Ордоһолон уншанаб шүлэгүүдээ,Ороно газаа саһан намдуухан.
Шүлэгүүдээ Москвада уншаһайб гэжэЭдир залууһаа бододог бэлэйб,Шүтэлни, хүсэлни үнэхөөр бэелээ –Энэ наһанайм бодото жаргал!
***Пятигорскдо оюутан байхадам,Лермонтов зүүдэндэм үзэгдөө.
Уйтайгаар урдаһаам энеэбхилээ,Уйдан шаналааб поэдые.
Жэбжэгэр ганса нарһан дороЗэргэлээд зогсообди хоюулан,Агуу хүн – хажуудамАгшам үзэгдөө зүүдэндэм.
Ород хэлэндэ Виктор КУЛЛЭ оршуулааЛариса ШЕБХУЗОВА ОронуудОронууд ой соо уулзааУйтахан зүргэ дээрэ.
Оһолтой бодолтой хэн хэниинь:«Огло һүргэхэб эбэрыеш».
Удаан мүргэлдэбэ нэтэрүүУхаа тооһоной бурьятар,Халаг даа, сэнтэй эбэрээХара буумаар алдаба.
ЭлжэгэнЭлжэгэн нэгэтэ гомдобо:«Эсэтэрээ ажал хэнэб,Үбһэ, уһа асарнаб, Ойһоо түлеэ шэрэнэб.
Иигэжэ хэдышье хүдэлөө һааш,Элжэгэн өөдэгүй гэлсэнэ,И-и-и, а-а-а, и-и-и, а-а-аЭнхэржэ нэгэшье хэлсэнэгүй».
Буба нүхэрынь гайхаба,Элжэгэеэ эрхэлүүлэн хэлэбэ:«Бишни шамдаа дуратайлби, Эбтэй ажалаа хэел даа»Ород хэлэндэ автор оршуулааФото: Анна ОГОРОДНИКБуряад Улас Һур харбалгын заншалнуудаар Агын дайда баян юм.
Эбэр номоор харбаха дүй дүршэлтэй агынхид уласхоорондын дүримүүдээр hур харбалгада бэлэхэнээр дадаhаниинь гайхалгүй.
Иимэ мүрысөөнүүдтэ Агын тойрогhоо тон түрүүн Батомунко Цыбенов, Дандар Дансаранов, Доржинима Батоев хабаадаhан байнад.
Мэдээжэ тамиршадые hурган хүмүүжүүлэгшэ, hур харбалгаар РСФСР-эй габьяата hоригшо, СССР-эй тамирай мастер, Эсэгэ ороноо хамгаалгын Агууехэ дайнда хабаадагша, багша, уран зурааша Дандар Дансаранов тухай мүнөөдэр хөөрэхэ хүсэлтэйбди.
Тэрэнэй түрэhөөр 100 жэлэй ойн баяр февралиин 23-да тэмдэглэгдэхэнь.
Дандар Дансаранов Могойтын аймагай Ага-Хангилай Хүригшөө гэhэн газарта 1923 ондо Абидын Дансаранай гэр бүлэдэ түрэhэн.
Агын дунда hургуулида hураа, тэндэ эдир уран зураашадай кружогто ябадаг байhан.
1940-1941 онуудта тоhон шэрээр зураhан «Голой эрьедэ» ба «Жэбхээhэнэй пейзаж» гэhэн зурагуудынь тойрогой болон можын хүүгэдэй зурагуудай үзэсхэлэнгүүдтэ шангай hууринуудта хүртэhэн ха.
Магад, Дандар Дансаранович мэргэжэлтэ уран зурааша болохо байгаа.
Теэд хуби заяандань дайн оролсоол даа.
Арбан юhэтэй хүбүүн дайнда мордоо.
Сталинградай байлдаанда хабаадагша.
Дайшалхы замайнгаа эхин тухай өөрөө иигэжэ бэшэhэн байна: «1942 оной февралиин 28-да Улаан Армиин сэрэгтэ татагдаад, Улаан-Үдэ хотын ябаган сэрэгэй училищи эльгээгдээб.
Зургаа hара болоод, Сталинград хамгаалгада эльгээгдээбди.
Сталинградые урда талаhаань хамгаалжа байhан генерал Коневой хүтэлбэрилhэн 64-дэхи армиин 100-гаад сэрэгшэдтэй автоматна ротодо тудаа hэм.
Сталинград шадар немецүүдые хүреэлэлгын олон үдэрэй байлдаануудта хабаадажа, ротын 100 хүнhөө оройдоол 16-иинь амиды үлөөбди…».
Дандар Дансарановичай дайшалхы зам уташье, хүндэшье байгаа: Сталинградай байлдаан, Днепр мүрэн гаталалга, Баруун Украина, Карпадай хаданууд…
Бүхы Европо гаталаад, Берлин хүрэhэн намтартай.
Эхэ ороноо хамгаалгын байлдаануудта эрэлхэг зориг болон баатаршалга гаргаhанай түлөө “Сталинград аршалһанай түлөө”, “Шэн зоригой түлөө”, «Дайшалхы габьяагай түлөө», «1941-1945 онуудай Агууехэ Эсэгын дайнда Германиие илаһанай түлөө” медальнуудаар шагнагдаhан байна.
Гэртээ 1947 оной февральда бусаа.
Дайнhаа бусаhан нютаг хүбүүмнай Агын 1-дэхи, Зугаалайн, Ага-Хангилай hургуулинуудта зурагай болон черчениин багшаар ажаллаа.
Уран гартай, нарин дархан гэжэ сууда гараhан хүн байха.
Тэрэнэй хэжэ шадахагүй юумэн гэжэ огто үгы.
Гоё hайханаар зурадаг, модоор, түмэрөөршье элдэб бүтээлнүүдые урладаг алтан гартай хүн гээд, нютагтаа суурхаhан.
1953 ондо «Хонишоной портрет» ба «Үбhэ хуряалга» гэhэн зурагуудынь һайн дуранай уран зураашадай бүхэсоюзна үзэсхэлэндэ дэлгээгдэhэн гээшэ.
Басаганай заhалай ханза бүтээжэ, тэрэнээ уран гоёор шэрдэжэ, нюдэнэй хужар болгодог байгаа бшуу.
Тиигэбэшье нэн түрүүн  hур харбалгаар hонирходог хүн байгаа, Үбэр Байгал дотор hур харбалга хүгжөөлгэдэ оруулhан хубитань тусгаар ехэ.
Өөрөө эбэр номо дархалжа hураа.
Зүдхэлиин номшо Эрхэтуев (Одхон) Дондог, Сахюуртын дархан Дагба-Жалсан Чимитов гэгшэд номо урлаха нюусаараа хубаалдажа, тэрэниие дардам харгыдань гаргалсаhан гээшэ.
Тиихэдэ «Черная стрела» гэжэ кино буулгахадаа, режиссёр Сергей Тарасов Москваhаа Ага-Хангил нютаг ерэжэ, Дандар ахада англи номо һурша хүүлэhэн юм.
Классическа номошье заhабарилдаг байгаа.
1957 ондо Москвада VII Бүхэдэлхэйн залуушуулай ба оюутадай фестивалиин үедэ буряад үндэhэн дүримүүдээр hур харбалгын жэшээтэ харалгада Агын тамиршад, тэрэ тоодо Дандар Дансаранов хабаадаhан түүхэтэй.
Тэндэhээ тэрэ түмэр номотой бусаа.
Тэрэ номонь Агада мэргэжэлтэ hур харбалгын хүгжэлтэдэ түлхисэ үгэhэн гэхэдэ, алдуугүй.
Энэ номотоёо Дандар Дансаранович 1966 ондо СССР-эй чемпионадта хабаадаха аргатай болоо бшуу.
Тиигэжэ мүнөө үеын номонууд хэрэгтэйл байна гэжэ Агын hуршад мэдэрhэн ха.
Жэл болоод, нютагайнь баhал мэдээжэ hуршан, hоригшо Бальжир Норбоев Львов хото ошожо, гурбан номо асарhан байна.
Тэдэ номонуудынь үе-үе болоод лэ эбдэрхэ, тиихэдэнь алтан гартай дархан Дандар Дансаранов үсэд нэтэрүүгээр оролдожо, заhаад лэ орхихо.
Уран гартан ходо сүлөөгүй байха: дархалха, заhабарилха, мүрысөөнүүдтэ хабаадаха…
1964 оной июль hарада Монгол - Ага-Хангил гэhэн hур харбалгаар уулзалга болоо, тэндэ урагша талаан ага-хангилайхидай талада байhан ха.
Илангаяа Дандар Дансаранов мэргэнээр харбажа, уулзалгын абарга болоhон солотой.
Тэбхэр 50 жэлэй саада тээ, аяар холын 1973 ондо, Ага тосхондо үнгэрhэн hур харбалгаар РСФСР-эй чемпионадта хабаадаа.
Тэрэ үедэ Дандар Дансаранович Улаан-Үдэдэ Буряад Уласай hуршадые hорижо байhан намтартай.
Хубиин мүрысөөндэ тэрэ 2212 очко абажа, 2-дохи hуури эзэлээ.
Урда тээнь дүү нүхэрынь, 2280 очко абаhан Дашинима Норбоев анха түрүүшынхиеэ РСФСР-эй абарга мэргэнэй нэрэ зэргэдэ хүртэhэн байна.
Буряад оронойхин москвагайхидые булижа, 2-дохи hуурида гараа.
Харин 1973 оной Шэтэ можынхид РСФСР-эй чемпионууд болоhон юм.
Дандар Дансаранович олон тоото суута тамиршадые бэлдээ.
Шабинарайнь список СССР-эй абарга мэргэн, уласхоорондын классай тамирай мастер Галина Архипова оройлно.
Үндэр амжалтануудые СССР-эй тамирай мастер Цыпыл Батоев, тамирай мастер Ц. С. Цымпилова, Россиин тамирай мастер Дулма Санжимитупова, уласхоорондын классай тамирай мастер, Россиин 17 удаа абарга Цыбегмит Бумбошкина, тамирай мастернууд Дмитрий Дансаранов, Анатолий Жугдуров болон бусад туйлаhан гээшэ.
Хандама Балдановна нүхэртэеэ Д. Д. Дансаранов 10 хүүгэдые үндылгэhэн.
Нүхэрынь олон жэлдэ колхозой клубые даагшаар хүдэлhэн, ехэ зохёохы эрмэлзэлтэй хүн, уран шүлэг зохёодог байгаа.
Александр, Анатолий, Виталий, Дмитрий, Булат, Дымбрыл хүбүүдынь булта hур харбадаг эдитэй, амжалташье туйладаг.
Дандар Дансаранович 83 наhатайдаа хада гэртээ морилhон байна.
Алдар нэрыень мүнхэлжэ, түрэл «Победа» колхозынь hур харбалгаар Дандар Дансарановай нэрэмжэтэ тусхай шан тогтоонхой.
1990 оной февраль hарада энэ шанда хүртэхын түлөө буряад дүримөөр hур харбалгын мүрысөөн Ага-Хангилда түрүүшынхиеэ үнгэргэгдөө бэлэй.
Саашадаа энэ мүрысөөн заншалта болоhон.
Үбэр Байгалда уласхоорондын дүримүүдээр hур харбалгада hуури табигшадай нэгэн Дандар Дансарановай нэрэ хизаарай түүхэдэ бэшэгдэнхэй даа, олон тоото шабинарынь хэрэгыень үргэлжэлүүлhээр.
Дарима Базарова,Ц. Жамцараногой нэрэмжэтэ Агын Буряадай тойрогой номой сангаймэдээсэлэй таhагай ахамад библиотекарь Фото: Авторай дурадхаһан гэрэл зурагуудДандар Дансарановтамиршад   фото: multiurok. ru «Калачакра – тантраhаа» үндэhэтэйМүнɵɵ Улаан-Баатар хотын гүрэнэй номой санда хадагалагдадаг тэнгэриин ододой үни урдын карта дээрэ хойто зүгэй 700 мүшэд, урда зүгэй – 600 мүшэд, 12 эквилиптическэ ододой аймагууд, hарын 28 буудалнууд, наранай 12 hарын туршада гаталдаг зам гэхэ мэтэ харуулагдаhан.
Эрдэмтэдэй элирүүлhээр, тус карта XIII–XIV зуун жэлнүүдтэ бүтээгдэhэн гэжэ эли.
Тиигээд тэрэ урдын карта мүнɵɵнэй астрономуудай картануудhаа илгардаггүй, тон адли тэмдэглэлнүүдтэй гээд гайхуулдаг.
Монголдо олдоhон одо мүшэдэй карта тэрэ үеын буддын шажантай гүрэнүүдэй – Энэдхэгэй, Түбэдэй, Хитадай, Японой, Солонгосой гэхэ мэтын астрономиин эрдэмэй заншалнуудые нэгэдхэhэн гэжэ онсо тэмдэглэгдэнэ.
Тэдэнэр бүгэдэ буддын шажанай «Калачакра – тантра», «Данжуур» гэhэн нангин номууд соо хэлэгдэhэн одо мүшэдэй, планетэнүүдэй хүдэлɵɵнүүд, наран ба һарын хиртээн тушаа мэдээнүүдые хэрэглэhэн үндэhэтэй.
Урдын зурхайшад үбhэ ногоон ямар ургахаб, бороо хура хэр зэргэ орохоб гэхэ мэтын мэдээнүүдые гайхалтай мэргэнээр уридшалан  айладхадаг байhан гэжэ эли.
«Долоон үбгэд» – юртэмсын «юрэнхылэгшэ»  Урдань Алтан Ордон империин бүридэлдэ байhан мүнɵɵнэй Крымэй дэбисхэртэ урдын монгол зурхайшанай хүүр олдоhон.
Тэрэнэй дээрэ табигдаhан  томо шулуун дээрэ: «Зурхайшан Урус Ходжиин, Хасаанай хүбүүнэй хүүр» гэhэн бэшэгэй хажууда ямар бэ даа аймаг одо мүшэдэй дүрсэ hиилэгдэhэн.
Монгол зурхай урдын Энэдхэгэй ба Түбэдэй зурхайн эрдэмэй онсо hууритай.
Буряад-монголшууд эртэ урдын сагhаа «Долоон үбгэд» ододой аймагта hүгэдэдэг байhан түүхэтэй.
Yбэлэй сагта, тус мүшэдэй дэлхэйдэ эгээл ехээр дүтэлɵɵд, эли тодоор яларан толорхо үедэ, үльгэртэ баатарнуудаа дуудажа, үльгэрнүүдээ түүрээдэг байhан.
Тиихэдээ тэнгэриин баатарнууд буужа, аршалалта үршɵɵнэ гэжэ манай үбгэ эсэгэнэр этигэдэг hэн ха.
Зунай тэн hарада  «Долоон үбгэдэй» сэхэ Байгал далай дээрэ тогтодог тухай урдын зурхайшадай тэмдэглэлнүүд харуулдаг.
Энэ үедэ Чингис хаан Байгал далайн эрьедэ хэдэн үдэрɵɵр бисалгадаг, мүргэдэг байhан түүхэтэй.
Тэнгэриин «Долоон үбгэд» хүүгэдгүй айлда үхибүүдэй hүлдэ  үршɵɵхэ ба нарай нялха багашуулые аршалан абарха аргатай гэжэ манай элинсэгүүд шүтэдэг байhан.
Тиимэhээ соходоо сагаан толботой хони үргэжэ, «Долоон үбгэдhɵɵ» абарал гуйдаг урдын заншал бии.
Һүниин сагта буряадууд hэеы гэрэйнгээ тооные нээжэ, «Долоон үбгэдэй» харагдахада, зальбаржа мүргɵɵд, арсаар утадаг гуримтай байhан гэдэг.
Мүн лэ ангуушад агнуурида гарахынгаа урда тээ урагшатай ба олзотой бусахын тулада «Долоон үбгэдтэ» мүргэжэ гуйдаг hэн ха.
Монгол литээр hарын 7-ой үдэртэ «Долоон үбгэдтэ» hү, сай, тогооной архи үргэдэг гурим сахигдадаг заншалтай.
Мүн лэ тэрэ бүтээлдэ 9 зула, 9 хүжэ, 9 жэмэс, 9 сасали  хэрэглэгдэдэг.
Буряад-монголой урдын зурхайгаар, «Долоон үбгэд» ододой аймаг, мүнөөнэйхеэр хэлэбэл, бүхы түби дэлхэйн «юрэнхылэгшын» зэргэтэй.
Эгээл һонирхолтойнь, мүнɵɵнэй зарим эрдэмтэдэй hанамжаар,  «Долоон үбгэд» ододой аймагта үндэр хүгжэлтын, ухаатай цивилизациин үүдэн сэлигдэдэг.
Тэрэнэй хажуугаар урдын сагhаа буряад-монголшууд «Yүрэй солбон», «Алтан гадаhан» гэжэ мүшэдые тахидаг заншалтай байhан.
Мүнɵɵ ородоор «Малая медведица» гээд нэрлэгдэдэг мүшэдэй аймагые урдын буряадууд «Энгэр мүшэн», «Гурбан марал», «Дохюур мүшэд» гээд, элдэб янзаар нэрлэдэг байhан ушартай.
«Алтан гадаhан»Урдын буряадууд үшɵɵ «Алтан гадаhан» гэжэ мүшэндэ шүтэн тахидаг байhан түүхэтэй.
Манай элинсэгүүд тус мүшые ондоогоор «Тэнгэриин алтан сэргэ» гээд нэрлэдэг байhан.
Хэзээдэшье hууриhаа хүдэлдэггүй «Алтан гадаhан» бусад мүшэдэй гороолжо тойродог юртэмсын гол түбынь гэжэ урдын сагhаа тоологдодог.
Мүн лэ буряад-монголшууд «Алтан гадаhые» нангин шүтɵɵнэй Сүмбэр уулын орьёлынь гээд, шүтэн hүгэдэдэг байhан гэдэг.
Yшɵɵ тус мүшэн, талын нүүдэлшэдэй шүтөөнөөр,  «Алтан гадаhан» - тэнгэриин нүхэ таглаhан эрдэнитэ шулуун гэжэ тоологдодог.
Тэрэниие hууриhаань хүдэлгэбэл, дээдэ түбиhɵɵ асари ехэ уhан урдажа, бүхы дэлхэйе булажа шэнгээхэ гэhэн үгэтэй.
«Алтан гадаhан» дээдэ түбиин хойто зүгтэ – хойморто хүдэлэнгүй ялалзадаг.
Һэеы гэрэй хойто хоймор талада хүндэтэй айлшадаа hуулгадаг гуримтай.
Yргэл мүргэлэй газарай хойто талань нангин газар гэжэ тоологдодог.
Дээдэ тэнгэриин хойто зүгтэ элинсэгүүдэй түби оршодог гээд шүтэгдэдэг.
Сүмбэр уулын орьёлой «Алтан гадаhан» дээдэхи, дундахи ба доодохи гурбан түбинүүдые холбодог гэжэ хэлэгдэдэг.
Тэрэнэй нүхɵɵр тус түбинүүдээр аяншалхын замууд оршодог ха.
«Алтан гадаhан» - тэнгэриин үүдэн.
Манай элинсэгүүд hүниин тэнгэридэ одо мүшэдэй ялалзаха сагта «Алтан гадаhан» мүшые тахилгын бүтээлнүүдые үйлэдэдэг байhан гэжэ эли.
Хойто зүг руу адис хүжэ ууюулжа, эдеэнэйнгээ дээжэ ба орооhо таряа  үргэдэг, hү, сай, сэржэмээ сүршэдэг hэн ха.
«Тэнгэриин алтан сэргэдэ» мүргэжэ, абарал, аршалал үршɵɵхые гуйдаг байhан заншалтай.
Мүнɵɵнэй эрдэмтэдэй шэнжэлэлгэнүүдээр «Алтан гадаhан» мүшэн наранhаа 120 дахин томо ба 10 000 дахин хүсэтэй элшэ гэрэлтэй гэжэ элирүүлэгдэhэн.
Тиигээд наранай элшэнүүд 8 минутын туршада дэлхэйдэ хүрэдэг ха.
Харин ехэ холын зайда оршодог «Алтан гадаhанай»  элшэнүүдынь 472 жэлэй туршада манай дэлхэйдэ хүрэдэг гэжэ эли.
Тооложо үзэбэл, Х. Колумбын үедэ мүшэнhɵɵ таhаржа гараhан гэрэлнүүдынь мүнɵɵ hаял манай дэлхэйдэ хүрэжэ харагдана.
«Алтан гадаhан» - оршолонто юртэмсын зүрхэн.
Бүхы тэнгэриин одо мүшэд, сагууд, агууехэ сансарын үйлэнүүд – булта «Алтан гадаhые» тойрожо эрьелдэдэг.
«Долоон үбгэдшье» «Тэнгэриин сэргые» гороолжо, 28 буудалнуудаа, 12 жэлэй эзэд амитадые ба үдэр hарануудай нэрэнүүдтэй заяануудые  үргɵɵд аяншалдаг.
Тэрэ хүдэлɵɵнhɵɵ түби дэлхэйн хүн түрэлтэнэй ажамидарал дулдыдадаг.
Агууехэ «Алтан Ордоной» зурхайМүн лэ 1241 ондо байгуулагдаhан Монголой Алтан Ордон империдэ зурхай ехэ шухала hуури эзэлдэг байhан түүхэтэй.
Тиихэдээ Энэдхэгэй, Түбэдэй хажуугаар Европын арадуудай зурхайн заншалнууд хэрэглэгдэдэг байhан гэжэ эли.
Жэшээнь, Чингис хаанай ехэ хүбүүнэй Джучи хаанай үеын түмэр мүнгэнүүд дээрэ  «харбагша», «янгир ямаан», «загаhад», «арсалан» гэхэ мэтын баруун ороной заншалта тэнгэриин бүhын тэмдэгүүд hиилэгдэнхэй.
Тэрэ XIII–XIV зуун жэлнүүдтэ үйлэдбэрилэгдэhэн монгол хаанай мүнгэнүүд манай саг хүрэтэр ерэhэн.
Монгол зурхайн абдарhааБуряад-монгол зурхайда урдын сагhаа һарын хүдэлɵɵндэ ба хиртэлгэдэ  шухала анхарал табигдадаг байhан ушартай.
Нарай үхибүүнэй түрэн мүндэлхэдэ, нэн түрүүн hарын байдал үзэжэ, урдахи хуби заяаень тодорхойлдог гуримтай.
Зурхай хүнэй наhанай, наhа бараhан хойнохи, эмнэлгын гэхэ мэтээр хубаардаг.
Эмнэлгын зурхайн нэгэ хэды нюусануудтай уншагшадаа танилсуулая!
Зүрхэнэй үбшэн бɵɵриhɵɵ дулдыдадаг.
Бɵɵриеэ аргалжа эдэгээхэдэ, зүрхэн hайн болодог.
Yдэр бүри hонгино эдидэг хүнүүд нари үбшэндэ нэрбэгдэдэггүй.
Хүнэй хүлэй томо хурган соо бүхы бэеын элүүр энхэ үндэhэлдэг.
Тиимэhээ үдэр бүри хүлэйнгɵɵ томо хургые спирттэйгээр нюхан эльбэжэ байбал, айхабтар туhатай.
Монгол hарын 8-да эрэ эмын хурилсаха хорюултай.
Эдэ үдэрнүүдтэ ехэнхидээ hарын ба наранай хиртэлгэ тудалдадаг.
Тиигээд гэнтэ энэ үдэр эхын умай соо ами оложо түрэhэн үхибүүн ехэ үлбэр үбшэн гү, али гэбэл, муу хуби заяатай байжа болохо.
Буряад-монгол зурхайгаар хүн үндэhэн арадайнгаа урдын дуунуудые үргэлжэ дууладаг заншалтай байха ёhотой.
Урдын дуунуудые дуулахада, хүнэй hүнэhэн бэе шангардаг, таhархай удархайнуудынь залгалдан бүхэжэдэг.
«Дуу дуулаха дуратай хүнүүд hалбардаг, харин дурагүй хүнүүд доройтодог» гэhэн урдын hургаал  бии.
Эртэ урдын сагhаа буряад – монголшууд үхибүүнэй түрүүшын үhэ тайраха хэрэгтэ айхабтар харюусалгатайгаар хандадаг байhан.
Заабол модон хайшаар тайрадаг байhан заншалтай.
Тиихэдээ хүбүүдэй үһые – баруун талаhаань, басагадайхиие – зүүн талаhаань хайшалжа эхилдэг hэн ха.
Юундэб гэхэдэ, бүhэтэй хүнэй баруун талань – «янь», зүүн талань – «инь», харин эхэнэрнүүдэйхи тад hɵɵргɵɵ гэжэ тэмдэглэгдэнэ.
Автор: Баярма БАТОРОВАФото: multiurok. ru зурхай  Тус хэмжээ ябуулга Москвагай «Уряал» гэhэн буряад соёлой бүлгэм эмхидхэжэ, ниислэл хотын үндэhэтэнэй политикын ба регионууд хоорондохи холбооной департамент, Буряад Уласай Бүрин эрхэтэ түлөөлэлгын албан ба «Үбэр Байгалай нютагаархидай нэгэдэл» гэhэн эмхиин зүгhөө дэмжэлтэ үзүүлэгдэhэн байна.
Эрдэмэй академиин ехэ танхимай талмайнуудаар гар урлалай бүтээлнүүдэй ба арадай эдеэнэй үзэсхэлэнгүүд дэлгээгдэжэ, буряад үндэhэн хубсаhанай харалган-урилдаан, шагай наадан, hээр шаалган, үхибүүдэй нааданууд согтой жабхалантайгаар үнгэргэгдэбэ.
Сэрэгэй тусхай операцида шалгарhан манай нютагай баатарнууд тухай дүрэ-зурагуудай үзэсхэлэн олоной hонирхол татаhан байна.
Саашадаа эхэ зургаан зүйл хамаг амитанай түлөө нангин мааняар эхилhэн концерт-нааданай үргэлжэлэлдэ «Байгалай долгинууд» гэhэн оюутадай ансамбль, Россиин, Буряад Уласай, Үбэр Байгалай хизаарай габьяата артистнар ба уласхоорондын урилдаануудай лауреадууд дуу хүгжэмөөрөө ба хатар наадаараа Сагаалганай найрые шэмэглэбэ.
Эхэ орондоо дурлалай ба аршалан хамгаалгын, эрэлхэг сэрэгшэдэй солые дуудаhан сэдэбүүдтэ гол анхарал хандуулагдаа.
Автор: Баярма БАТОРОВА  СЭСЭН МЭРГЭН ШАГАЙНУУДУрдань Сагаалганай түрүүшын үдэрнүүдтэ буряад – монголшуудай гэр бүхэндэ хүгшэн залуугүй бүлын гэшүүд булта шагай наададаг гуримтай байhан.
Тэрэнь зол жаргал уряалдаг хүсэтэй бүтээлэй тоодо шүтэгдэдэг hэн ха.
Тэрэнэй хажуугаар шагайгаар үзэл үзэдэг байhан түүхэтэй.
Манай үбгэ эсэгэнэр шагайнуудаа элдэб үнгɵɵр будажа шэмэглэдэг, анда нүхэд болоhон ушараар андалдадаг, наадажа мүрысэдэг ба   үзэл үзэжэ, ерээдүйгɵɵ мэдэдэг, хүсэhэн хэрэгүүдэйнгээ урагшатайгаар бэелүүлэгдэхэ гү, али бүтэсэгүй байха тухай тодорхойлдог байhан заншалтай.
Ород арад  хаартаар наададаг ба үзэл үзэдэг урдын заншалтай.
Харин  талын нүүдэлшэд шагайгаар наададаг, үзэл үзэдэг, үшɵɵ буян хэшэг далгалхын бүтээл үйлэдэдэг түүхэтэй.
Шагайгаар үзэл үзэдэг элдэб олон аргануудай дунда иимэ арга эгээл дэлгэрэнхэй байhан.
Альгандаа дүрбэн шагай абаад, тэдээндээ hанаhан хүсэл зорилго тушаагаа шэбэнэжэ хэлээд, шэдэжэ үзэхэ хэрэгтэй.
Тиигээд  шагайнуудай ямар талаараа дээшээ хаража унаhанhаа дүнгүүдынь тайлбарилагдадаг.
Бүмбэгэр талатай - морин ба хонин -  hайн тэмдэг гэжэ тоологдодог.
Харин хонхойhон – ямаан ба үхэр - урагшагүй байдал харуулна.
Шэдүүлhэн шагайнууд элдэб олон янзаар унажа хэбтэдэг ушартай.
Тайлбаринь иимэ:1)      Дүрбэн морид унабал, эгээл эрхим;2)      Дүрбэн үхэр – hанаhан хэрэг бүтэхэ;
3)      Дүрбэн хонид – амжалта, туйлалта;4)      Дүрбэн ямаад – бусадта муу, хорлол;5)      Гурбан морин ба нэгэ үхэр – харгы замда гаража ба бусажа байхаш (аяншалганууд, командировконууд);6)      Гурбан морин ба нэгэ хонин – ажал хэрэгтэ hаад хаалта ушаралдахагүй;7)      Гурбан морин ба нэгэ ямаан – бүхы юумэн эрхим hайн;
8)      Хоёр морин, нэгэ үхэр, нэгэ хонин – hайн тэмдэг;9)      Хоёр морин, нэгэ үхэр, нэгэ ямаан – бүхы юумэн hайн байха;10)    Хоёр морин, хоёр үхэр – hанаhан түсэб хэрэгүүд бэелүүлэгдэхэ;11)    Хоёр морин, хоёр хонин – hанаhан түсэб хэрэгүүд  бэелүүлэгдэхэ;12)    Хоёр морин, хоёр ямаан – бага зэргын hаад ушаралдаха;13)    Нэгэ морин, гурбан үхэр – удаанай зол жаргал;14)    Нэгэ морин, гурбан хонин – hанаhан хүсэлшни хармаан соошни ороод байна;15)    Нэгэ морин, гурбан ямаад – хүнүүд шамайе магтаха, теэд тэрэнь шамда хорлолтой;16)    Нэгэ морин, хоёр үхэр, нэгэ хонин – нангин юумэнэй доромжолго болохо;17)    Нэгэ морин, нэгэ үхэр, хоёр хонин – шинии хүсэhэн юумэн ондоо хүндэ үгтэхэ;
18)    Нэгэ морин, нэгэ үхэр, хоёр ямаан – ута наhанай, удаан жаргалай тэмдэг;19)    Нэгэ морин, хоёр хонин, нэгэ ямаан – хүсэл зорилго бэелүүлэгдэхэ, хажуу талаhаа туhаламжагүйгɵɵр;20)    Нэгэ морин, хоёр үхэр, нэгэ ямаан – hайн hонин дуулдаха;21)    Нэгэ морин, нэгэ үхэр, нэгэ хонин, нэгэ ямаан (дүрбэн бэрхэ) – эрхимэй эрхим тэмдэг; амжалта туйлалтанууд уряална;22)    Нэгэ морин, хоёр үхэр, нэгэ хонин – hанаhан хэрэг бүтэхэ гэжэ этигэлгүй;23)    Нэгэ морин, хоёр үхэр, нэгэ хонин – хармаан соотнай ороод байгаашье hаа, ехэ hэжэгтэй;24)    Нэгэ үхэр, гурбан ямаад – хэн бэ даа хажуу талаhаа оролсоно;
25)    Гурбан хонин, нэгэ ямаан – hайн талатай;26)    Хоёр хонин, хонин, ямаан – hанаhан хэрэг бүтэхэ;27)    Нэгэ хонин, гурбан ямаан – hанаhан хэрэг бүтэхэгүй, хүлисɵɵрэйт!
ТАШУУРАЙ АЙЛАДХАЛ   Урдын буряад – монголшууд түмэрɵɵр үзэл үзэдэг заншалтай байhан.
Жэшээнь, хүндɵɵр үбшэлhэн үхибүүнэй, бүдүүн хүнэй унтаха үедэнь толгойнь хажууда аягатай уhан соо мориной үhэ табяад, дээрэhээнь хайлуулhан туулган түмэр юулэжэ харадаг hэн ха.
Тиихэдэнь хорлол хараал үйлэдэhэн хүнэй гү, али гэбэл, үбшэнэй бусад шалтагаануудай  дүрсэнүүд түмэр дээрэ эли тодоор гаража үзэгдэдэг байhан гэдэг.
Нүүдэлшэдэй тус үзэл үзэлгын арга  шубуун дэн уhа руу хайлуулжа юулэдэг ород арадай аргатай адли гэдэг.
Тиигэбэшье, ородhоо халан абтаагүй, харин үни урдын сагhаа хэрэглэгдэдэг ɵɵрын үндэhэн заншалта арга гэжэ тэмдэглэгдэдэг.
Зарим үзэлшэд ташуураа хоёр хурганайнгаа дунда барижа эрьелдүүлхэ үедɵɵ  гайхамшагтай мэргэнээр айладхадаг ушарнууд арадай дурасхаалда мүр сараа үлɵɵhэн.
Yшɵɵ носожо байhан галай түүдэг руу шара тоhо гү, али гэбэл, ямар нэгэн амитанай ɵɵхэ шэдэжэ, урдахи байдалаа тодорхойлхые оролдодог байгаа.
Хэрбэеэ галынь hаруул ялагар зандаа нособол – hайн тэмдэг, харин хара утаа хаяад, балайртабал – муу тэмдэг гэhэн тайлбаритай.
Ямаршье зэмсэг хэрэгсээнгүй, миин хүнэй нюдэ руу сэхэ шагаагаад, урдахи хуби заяан тушаань гү,али гэбэл, буухаяа байhан ехэ hалхи шуурган, үбшэ зоболон, зол жаргал тушаа, мүрысɵɵндэ ямар мориной түрүүлхэ, ямар бүхын илаха тухай алдуугүй сэсэнээр айладхадаг үзэлшэд хүндэтэй байhан.
Yшɵɵ шулуунуудаар үзэл үзэдэг байhан заншалтай.
Тэрээн сооhоо 41 монсогорхон шулуунуудые хэрэглэhэн үзэл зоной дунда эгээл таранги hэн ха.
YТЭ ХОРХОЙ, ШОРГООЛЗОН?
Манай үбгэ эсэгэнэр гэрэй буусын hуури табиха газарта онсо анхарал хандуулдаг байhан гэжэ эли.
Тиихэдээ үзэл үзүүлхын хажуугаар эхэ – байгаалитай, газарай эзэд сабдагуудтай «хэлсээ баталдаг» hэн ха.
Һэеы гэрээ табихаяа hанаhан газартаа томо шулуу асаржа орхидог гуримтай байгаа.
Нэгэ хэды сагай үнгэрhэн хойно тэрэ шулуугаа бодхоожо хараха.
Хэрбэеэ тэндэнь үтэ хорхойн үдɵɵд байбал – муу газар, харин шоргоолзодой байбал – ехэ hайн байрын газар гэжэ тоологдодог байhан заншалтай.
Шоргоолзоной байрлаhан газарта хүншье, малшье олоороо үдэхэ гэhэн тэмдэгтэй.
Yшɵɵ hүхэ шэдэдэг гурим байhан: хэрбэеэ тэрэнь эритэ талаараа газар руу шаагдаад унабал – гэр барихада hайн, үгы гэбэл, ондоо газар шэлэдэг hэн ха.
Мүн лэ мориной туруугаараа газар малтажа тиирэhэн газарта гэрэй бууса табигдадаг гуримтай байhан.
Нялхын hүлдэ дуудажаМанай элинсэгүүдэй олон үзэл үзэлгэнүүд үхибүүдтэй холбоотой.
«Нялхые  даллаха» гэhэн үхибүүдэй hүлдэ дуудадаг бүтээл дасангуудта лама санаартан гүйсэдхэдэг байhан гэжэ эли.
Хэрбэеэ нарайлха эхэнэрэй нюур шарайнь үнгэтэ толбонуудаар хушагдабал, хүбүүн үри түрэхэ, харин нюурайнь арhанай хубилаагүй hаа, басаган гараха гэhэн тэмдэгтэй.
Мүн лэ ерээдүйн эжын гэдэhэниинь бэеынь доогуур аад, томо түхэлтэй hаа, басаган гараха, харин гэдэhэниинь дээгүүр аад, хоншогорхон бишыхан түхэлтэй байбал, хүбүүнэй түрэн мүндэлхын шэнжэ гэдэг.
Yшɵɵ нарайлха эхэнэр амтатай эдеэндэ дуратай болоо hаа, басагатай болохо, харин гашуун ба дабhатай эдеэндэ татажа эхилбэл, хүбүүтэй болохын тэмдэг гэhэн удхатай.
Ерээдүйн эжынэр илангаяа анхаралтайгаар зүүдэеэ манадаг байhан.
Хэрбэеэ могой хаража, али гэбэл, хутага оложо зүүдэлбэл, хүбүүтэй болохын тэмдэг гэжэ тоологдодог.
Автор: Баярма БАТОРОВАФото: dzen. ruёһо заншал   фото: Буряад Уласай засагай сайтһаа Россиин 27 можо хизаарһаа аяншалгын һалбариин 150 гаран түлөөлэгшэд болон сэдхүүлшэд хуралдаанда уригдаһан байна.
- Арадуудай хоорондохи харилсаанай хүгжэлтэдэ аяншалга эгээл ехээр нүлөөлдэг.
Энэ хуралдаан хоёр ороной аяншалгын һалбаринуудта шанга түлхисэ үгэхэ арга олгоо.
Энэ уулзалгын ашаар манай оронуудай аяншалгын талаар харилсаанууд үргэдхэгдэн хүгжэхэ, - гэжэ аяншалгын сайд Алдар Доржиев тайлбарилаа.
Буряад Уласай аяншалгын һалбариин арга боломжонууд Улаан-Баатар хотын талмайда харуулагдаа.
Россиин худалдаа наймаанай түлөөлэлгын туһаламжаар Монголой хүрэнгэ шэглүүлэлгын  компанинуудтай хэлсээнүүд үнгэрөө.
2022 оной сентябрь һарада Улаан-Баатарай мэр Д. Сумьяабазар албанай хэрэгээр Буряад Улас ерээ һэн.
Энэ удаа Улаан-Баатарта болоһон уулзалгада баталагдаһан хэлсээнүүдэй дүнгүүд согсологдоо.
Автор: Сэнгэ РИНЧИНОВ буряадшалааФото: Буряад Уласай засагай сайтһаааяншалга хүгжөөлгэ   фото: Булат Бадмаевай гэрэл зураг Һайндэрнай морилбоЭнэ эблэлэйхид, 15 hургуулиин  hурагшад болон багшанар буряад hайхан заншалаа сахин, элинсэгүүдэйнгээ haйндэртэ сугларба.
Айлшаар бууһан олон хүүгэдые  болон багшанарые Корсаковын дунда һургуулиин тамирай байшанда угтан абаа.
Зарим айлшад Сагаалганай баярай үмэнэ хүрэжэ ерээ.
Баргажан Хурамхаан, Аха Түнхэн, Зэдэ Захаамин, Хэжэнгэ болон Сэлэнгын аймагуудай һургуулиин шабинар үетэн нүхэдтэеэ золгохоёо багшанарайнгаа хүтэлбэри доро Байгал далайн эрье зубшаад ажаһуудаг аха дүүнэртээ хүрэбэ ха юм.
Худари буряадуудай һууринда үнгэргэгдэжэ байгаа һайндэрые Корсаково нютагай сомон дарга Леонид Сахилович Сониев нээжэ, амаршалгын үгэнүүдые хэлэбэ.
-Холо ойроһоо бууһан хүндэтэ манай айлшад!
Сагаан һарын халуун мэндээ!
Байгал далайн эрьедэ түбхинэһэн Кабанскын аймагай оройдоо 3 нютагта буряадууд ажаһуудаг гээшэбди.
Үндэһэн хубсаһаяа үмдэһэн иимэ олон буряадуудые манай нютагта суглараад байхыень түрүүшынхиеэ хаража байнаб.
Аба эжынэрэйнгээ тэмдэглэжэ ябаһан Сагаалганайнгаа баяр һайн үнгэргэе даа! – гэжэ нютагай сомон дарга амаршалба.
Холын хараатайБуряад Уластамнай 2014 ондо үндэһэн соёлоо, хэлэ бэшэгээ үзэхэ, сахин хамгаалха зорилготойгоор һургуулинуудай эблэл байгуулагдаһан түүхэтэй.
Тэрэ гэһээр жэлһээ жэлдэ тус эблэлэй ажал эршэдэжэ, эгээл хүндэтэй үндэһэн һайндэр - Сагаалганаа аймаг аймагай һургуулинуудаар ябажа үнгэргэдэг болоһон юм.
Гадна жэлэй туршада эблэлэй гэшүүн һургуули али ба хэмжээ ябуулга үнгэргэжэ байха уялгатай.
- Хэдэн үе дамжан ерэhэн буряад арадаймнай hайндэрөөр!
Анхан тус эблэл байгуулагдахадаа, бүридэлдэнь үсөөхэн hургуули ороhoн юм.
Харин мүнөө эблэлдэ ороһон hургуулинуудай тоо олон боложол байна.
Мүнөө жэл Ноёхоной, Барханай дунда hургуулинууд гэшүүдэй тоодо оробод.
Би буряадби гэжэ hайнаар мэдэржэ, досоогоо шанга голтой ябагты, - гэжэ эблэлэй түрүүлэгшэ, Буряадай Үндэhэтэнэй 1-дэхи лицей-интернадай захирал Булат Шойнжонов хэлэбэ.
МүрысөөнСагаалганай һайндэрэй түсэбэй ёһоор үхибүүд тайзан дээрэ гаража, өөһэдынгөө һургуулитай танилсуулаа.
Һүүлээрнь хэдэн бүлэгтэ хубааржа,  мүрысөөндэ оролсоо.
Шүлэг дуутайгаар, хатар наадатайгаар бэеэ мэдүүлээ.
Сахим викторинада, уран уншалгада, шүлэг ородһоо буряадта оршуулха, шатар наадаха мүрысөөнүүдтэ үхибүүд хабаадаба.
Захааминай буряадуудые түлөөлжэ, Худари нютаг сагаалжа ерэһэн Артур Цыденов Сахирай интернат-һургуулиин 8-дахи ангиин шаби юм.
Тэрэ багаһаа хойшо ямаршье урилдаануудта хабаадалсаха дуратай.
-«Уран уншалга» гэһэн шэглэлдэ хабааданаб.
Жамсо Тумуновай «Халуун зүрхэн» гэжэ зохёолһоо хэһэг уншааб.
Сэсэг Баторовна Хадаева багшынгаа хүтэлбэри доро олон янзын мүрысөөнүүдтэ үетэнөөрөө хабаадалсадаг гээшэбди.
Жэшээнь, би үльгэр түүрээхэ дуратайб.
Түрэл Захаамин нютагһаа иимэ холо сагаалхаяа ерээд байхадаа, ехэ баяртай байнаб, - гэжэ Захааминай эдир хүбүүн Артур Цыденов өөр тухайгаа хөөрэнэ.
Буряад оронойнгоо зүг бүхэнһөө бууһан айлшадые Корсаковын дунда һургуулиин үхибүүд болон багшанар халуунаар угтан абабад.
Эмхидхэлэй амаргүй ехэ ажал ябуулагдаа гэжэ абаһаар харагдана.
- Сагаалганай ээлжээтэ наадан булган талата Буряад ороной алишье нютагай зониие суглуулба.
Буряад хэлэ сахин хүгжөөхэ гэһэн гүрэнэй түсэлэй гаршаг доро эмхидхэгдэдэг энэ һайндэртэмнай жэл бүри 600 мянган түхэриг һомологдоно.
Хүндэтэ үхибүүд!
Эхэ һайхан хэлэеэ һайнаар шудалжа, буряад зоной досоохи бүхэ голтой ябагты!
Хии моринтнай дээгүүр хиидэжэ, урма зоригтой урагшаа дабшагты.
Буряадаймнай алтан гургалдай Дондок Улзытуевай найруулһан шүлэгэй мүрнүүд ухаанда ерэнэ:.
Дайсанай шэхэндэтойруу таамаг,Дайдын нюусадалбүгэдые даамагбуряад хэлэмнай.
Иимэ һайхан үгэнүүдтэй буряад хэлэндэ яажа дурлангүй ябахабибди?
Илангаяа мүнөө хүндэ сагта түрэл хэлэмнай туһатай болоод байна, - гэжэ «Бэлиг» түбэй захирал Баяр Балданов олоной урда гарахадаа хэлэбэ.
НютагтааКорсаковын дунда һургуулида нэгэ үедэ 300 гаран үхибүүд һурадаг һэн.
Харин мүнөө хүдөөгэй алишье һургуулинуудтал адли үсөөн шабинар эндэ үзэнэ.
Кабанскын аймагай Ранжурово, Хандала, Корсаково һуурингуудта анханһаа хойшо худари буряадууд һуурижаһан түүхэтэй.
Мүнөөдэрэй байдалаар аймаг дотор гансал Корсаковын дунда һургуулида буряад хэлэнэй ба уран зохёолой гансахан лэ багша хүдэлнэ.
Нютагай үхибүүдые түрэл һайхан эхэ хэлэндэнь багша Баярма Эрдыни-Сыреновна Илыгеева һургана.
Энэ багша Сагаалганай найр үнгэргэхэ хэрэгтэ туйлай ехэ ажал ябуулаа.
Забһар оложо хөөрэлдэхэ һанаатай ябаһан аад, тон сүлөөгүй хүдэлмэри хэжэ байһан хүниие һаатуулха эрхэ байгаагүй.
Хожом нэгэтэ уулзажа хөөрэлдэхэ саг олдохол байха.
Багшынь сүлөөгүй хада һурагшатайнь хоёр үгэ андалдабаб.
-Би энэ нютагайб, эндээл һуранаб.
Буряад хэлэнэй ба уран зохёолой  мүрысөөнүүдтэ багшатаяа оло дахин хабаадаабди.
Баярма Эрдэни-Сыреновна багшамнай ехэл һонирхолтойгоор хэшээлнүүдээ үнгэргэдэг.
Нютагтамнай иимэ олон үхибүүдэй ерээд байхадань, ехэ баяртай байнаб.
Олон хүбүүд басагадаар танилсааб, һайхан басагад дүүрэн ябана, - гэжэ Корсаковын һургуулиин 8-дахи ангиин һурагша Витя Пинтаев энеэжэ байжа зугаална.
Түрүү һууридаБуряадай Үндэһэтэнэй лицей-интернадай һурагшад энэ удаа яһала амжалтатай Сагаалганай найрта хабаадаба.
«Оршуулга», «Уран уншалга» гэһэн мүрысөөнүүдтэ хабаадаһан хоёр басагад түрүү һуурида гаража, олон оноонуудые командадаа асарба.
-Елизавета Бильтриковагай шүлэг оршуулааб.
Намда тудаһан шүлэгынь минии сэдьхэлдэ дүтэ, ойлгосотой байба.
Багаһаа хойшо шүлэг бэшэжэ туршадагби, олохон шүлэгүүдни дуун болонхой.
Буряад зоной нэгэ доро иигэжэ суглараад найрлажа байхадань, ямар гоё гээшэб даа, - гэжэ Үндэһэтэнэй лицей-интернадай 11-дэхи ангиин һурагша Номина Цырендылыкова хөөрэнэ.
Ургажа ябаа улаан бургааһадаймнай дунда ородһоо шууд буряадшалха талаан бэлигтэй хүбүүд, басагадай үндыжэ байгаа сагта түрэл хэлэмнай түрюулхэнь үшөөшье эртэхэн ха даа.
- «Уран уншалга» гэжэ һалаада түрүү һуури эзэлһэндээ баяртайб даа.
Мэдээ орохоһоо хойшо иимэ удхатай мүрысөөнүүдтэ хабаадажа,  буряад хубсаһаяа үмдөөд, ехэ бага тайзан дээрэһээ үгэ хэлэжэ, дуу дуулажа ябанаб гэхэдэ, алдуу болохогүй.
Үндэһэн соёлой эблэлэй Сагаалганда нэгэтэ бэшэ оролсожо байнаб, - гэжэ уран үгэдэ дуратай энэл һургуулиин 8-дахи «в» ангиин шаби Адиса Михайлова хэлэнэ.
Үдэшын боро хараан болотор мүрысөөн үргэлжэлжэ, һүүлээрнь  баяр ёһололой тоглолто болоо.
Эрхимүүд элирүүлэгдээ, шангууд барюулагдаа.
2023 оной Сагаалганай нааданай Гран-при шан Буряадай Үндэһэтэнэй лицей-интернадай һурагшад абаба.
Хүндэтэй түрүүшын һуурида Корсаковын дунда һургуулиин шабинар гарабад.
Фото: Булат Бадмаевай гэрэл зурагСагаан һара   фото: Байкал Дейли сайтһаа Эгээл һүүлдэнь армиин ахалагша, генерал-лейтенант Борис Громов гарахадаа, иигэжэ хэлэһэн юм: "Минии ара нюрганда нэгэшье совет солдат, офицер болон прапорщигууд байхагүй.
Иигээд лэ 9 жэлэй түршада үргэлжэлһэн дайн дүүрэбэ".
Нэрлэгдээгүй дайн Тэрэ гэһээр аяар 34 жэл ходорон ошобол даа.
СССР-эй һүүлшын сэрэгшэдэй Афганистан гүрэн орхижо гараһан түүхэтэ энэ үдэр халуун газарта алба хааһан сэрэгшэд сугларжа, дайшалхы нүхэдөө һанан дурсадаг заншалтай.
Февралиин 15-да Гадаада гүрэнэй дэбисхэр дээрэ сэрэгэй уялга дүүргэжэ ябатараа алдалан унаһан сэрэгшэдэй дурасхаалай үдэр гэжэ 2010 ондо баталагдаһан юм.
Заншалта ёһоороо бүхы гүрэн дотор энэ үдэртэй дашарамдуулан, хэмжээ ябуулганууд үнгэргэгдөө.
Нүхэдөө дурсаһан үдэртэ зорюулагдажа, Улаан-Үдэ хотодошье митинг болоһон байна.
“Дайнда ошоһон нүхэдтөө” сэсэрлигтэ “Хара   зула сэсэг” (“Чёрный тюльпан”) гэжэ нэрлэгдэһэн хүшөөгэй дэргэдэ Афганистанай дайнда хабаадаһан сэрэгшэд, олониитын эмхинүүдэй түлөөлэгшэд болон засаг баригшад сугларбад.
Һаншагаа сайжа эхилһэн дайнай ветерануудтай хамта ургажа ябаһан улаан бургааһад мүн лэ жагсаалда хабаадаба.
ЖагсаалЭхэ орондоо дуратайгаар үри хүүгэдээ хүмүүжүүлхэ хэрэгтэ иимэ хэмжээ ябуулганууд тон һайнаар нүлөөлдэгынь мэдээжэ.
Афган дайнда унаһан үетэн нүхэдөө дурсахаяа ерэһэн зоной зэргэдэ - сэрэгшэдэй түрэл гаралнуудынь, танилнуудынь.
- Энэ үдэр бидэ  дайшалхы нүхэдөө дурсан һананабди.
Сэрэгэйнгээ уялга дүүрэн дүүргэһэн, ами наһаяа хайрлангүй үгэһэн нүхэдэйнгөө хойноһоо амгалан үедэ энэ дэлхэйһээ халин ошоһон зомнай жэлһээ жэлдэ олошоржо байһаниинь харамтай.
Бидэнэй нэгэдэл ажабайдалай гүн соо ходо ябадаг.
Али болохо ажалда хам оролсожо хүдэлдэг.
Илангаяа эдиршүүлые Эхэ орондоо дуратайгаар хүмүүжүүлхэ хэрэгтэ.
Мүнөө энэ тохёолдоод байһан хүндүүлхэй сагта бидэ шадаха зэргээрээ туһалалсанабди.
Тэндэ, холо газарта сэрэгэй уялгануудые дүүргэжэ байһан баатарнуудай гэртэхин, манай жасада хандажа байгты.
Баян дүршэлөөрөө хубаалдахабди, - гэжэ Афганистанай дайнай ветерануудай нэгэдэлэй түрүүлэгшэ Валерий Молоков хэлэбэ.
Удаань эндэ сугларагшад Баатарай үхэлөөр алдалан унаһан сэрэгшэдэйнгээ мүнхэ дурасхаалда шэмээгүй байдал тогтоон жагсабад.
Баглаа, гүрлөө сэсэгүүдые «Хара зула сэсэг» гэжэ нэрлэгдэһэн хүшөөдэ табибад.
Аша туһатайСэрэгэй тусхай хэмжээ ябуулгын соносхогдоһон түрүүшын үдэрһөө Афган дайнай ветеранууд туһа үзүүлжэ эхилээ.
Дайшалхы баян дүршэлтэй ветеранууд залуу һүрэг сэрэгшэдтэ мэдэхэ, шадахаяа нюунгүйгөөр дамжуулна.
- Эгээл түрүүн туһа хүргэгшэдэй тоодо Афган дайнай ветеранууд байгаа.
Залуушуулые һургахаһаа гадна тэдэнэр эм мүрөөрөө зэргэлжэ, сэрэгэй газарта алба хаажа байнад.
Сэгнэшэгүй дүршэлөө дамжуулна, - гэжэ Арадай Хуралай Түрүүлэгшын орлогшо Татьяна Мантатова тэмдэглэнэ.
Арбаад жэлэй туршада бурьялһан энэ дайнда Буряад ороноймнай 26 сэрэгшэ баатарай үхэлөөр унаа, 2 хүн һураггүйгөөр үгы болоо.
Тиихэдэ 200 гаран сэрэгшэд шархатажа, гэртээ бусаһан байна.
Автор: Булат БАДМАЕВФото: Байкал Дейли сайтһаадурасхаал   фото: Ариг Ус телекомпаниин сайтһаа Буряад Уласһаа гадна иимэ хаалтанууд Үбэр Байгалай, Примориин, Хабаровска хизаарнуудта түхеэрэгдэнэ.
2023 ондо энэ хэрэгтэ Росводресурс эмхиин талаһаа 4,1 млрд түхэриг мүнгэн шэглүүлэгдээ.
Алас Дурнын тойрогто 2025 он болотор ябуулагдаха  ажалай түсэб табигданхай юм.
Бүхыдөө эдэ жэлнүүдтэ уһанай үерһөө хамгаалгын 21 объект бодхоогдохо, 16,5 млрд түхэриг мүнгэн гаргашалагдаха.
-Үер боложо, уһанай эрьеһээ гарабал,  хохидол усадхаха хэрэгтэ 4 дахин ехэ мүнгэн гаргашалагдаха һэн.
Тус түхеэрэлгэнүүд Алас Дурнада ажаһуугаа 90 мянганһаа дээшэ арад зониие аршалха болоно, - гэжэ Росводресурсын хүтэлбэрилэгшын орлогшо Наталья Сологуб хэлэнэ.
Гал, уһан, газарай хүдэлхэ аюул гээшэ байгаалиин аймшагтай үзэгдэлнүүд болоно.
Үер тохёолдобол, аймшагтай даа, хүн зон, ан амитан хохидожо болохо байна ха юм.
Автор: Булат БАДМАЕВФото: Ариг Ус телекомпаниин сайтһааҮер  - Багша – эгээл шухала мэргэжэл.
Хамаг юумэн булта эхи захатай.
Маанадые эгээл түрүүн hурган болбосоруулдаг хүнүүд – манай багшанар ба hурган хүмүүжүүлэгшэд, - гээд, сугларагшадые Буряадай Толгойлогшо Алексей Цыденов амаршалаа.
- Би тус мэргэжэл эгээл шухала ба хүндэтэй гэжэ үнэнхэ зүрхэнhөө тоолодогби.
Аша габьяата ажал хүдэлмэриинтнай түлөө баярые хүргэнэб!
Yхибүүдыемнай хүмүүжүүлэн ургуулhанайтнай түлөө баярые хүргэнэб!
Аргагүй ехэ харюусалгатай үүргэтэйт!
Буряад Уласай Толгойлогшо Алексей Цыденов болбосоролой болон эрдэм ухаанай сайд Валерий Поздняковтой болон «Багшын түрүүшын алхам» гэжэ конкурсдо илагша Чимита Шагдуржаповатай хамта энэ жэлые хуулита ёһоор нээбэ.
Энэ ёһололдо болбосоролой болон эрдэм ухаанай сайдай зүбшэлэгшэ, “Эрхим багша” конкурсын Гран-при шан абагша Арюна Иванова оролсоо.
Ородой Холбоото Уласай Юрэнхылэгшэ Владимир Путинай зарлигаар, 2023 он Багшын ба залан хүтэлэгшын жэл гээд соносхогдоhон гэжэ hануулая.
Тус жэлэй үүргэ табилангынь – эрдэм hуралсалай хүдэлмэрилэгшэдэй, тэрэнэй тоодо hурган хүмүүжүүлэгшэдэй, онсо тусхай үүргэтэ нэрэ зэргыень сэгнэн хүндэлэлгэ.
Энэ жэл багшын нэрэ хүндые үргэhэн суглаа хуралдаанууд, телешоу болон элдэб янзын конкурснууд үнгэргэгдэхэ.
Автор: Баярма БАТОРОВА   фото: maps. google. com - Энэмнай сошордомо үзэгдэл боложо байна.
Түсэлэй ёһоор нэгэн, харин үнэн дээрэ гажа буруу барилга хэгдэжэ байна, - гэжэ тиихэдэ Улаан-Үдын мэр Игорь Шутенков олондо дуулгаа һэн.
Тэрэ гэһээр балай ондоо болоһон юумэн үгы гэжэ засаг баригшад, ажаһуугшадшье хаража, мэдэжэ байна.
Энэ ушар усадхаха талаар ажал ябуулха тухай Арадай Хуралай һунгамал Баир Цыренов оруулба.
- Оршон тойронхидуулай һанаанда таараагүй энэ барилга нэгэ арга оложо тааруулха ёһотойбди.
Илангаяа энэ жэлдэ Буряад Уласайнгаа 100 жэлэй ойн баяр угтахаяа байнабди.
Үгы һаань, үндэһөөрнь усадхаха хэрэгтэй.
Сочи болон бусадшье хотонуудта иимэ барилгануудые задалжа хаяһан ушарнуудые мэдэнэб, - гэжэ КПРФ-эй түлөөлэгшэ Баир Цыренов хандаба.
Госстройжилнадзор өөрынгөө талаһаа шалгалта ябуулхадаа, барилга түсэбэй ёһоор хэгдэжэ байна гэжэ шиидхэбэри гаргаһан юм.
Үнэхөөрөөшье, Улаан-Үдын түбтэ дээрэ дээрээ гэхээр шахуу дэлгүүрнүүд, нааданай газарнууд.
Мүнөө болоходо, хахадынь шахуу хооһон.
Үшөө нэгэ дэлгүүр барижа байнхаар, хүн зондо аша туһатай сэсэрлиг бариха хэрэгтэйл даа.
Фото: maps. google. com   фото: onf_buryatiya сайтһаа абтаба.
Оршон тойронхиие хэдэн 10-аад жэлэй туршада бузарлажа байдаг энэ нуур усадхаха тухай хэлсээн үе-үе болоод лэ эхилдэг.
Сэбэрлэлгын ажал хойшолуулагдана гэжэ «Арадай фронт» ниитэ хүдэлөөнэй түлөөлэгшэд адаглажа, Буряад Уласай прокуратурада гомдол барибад.
ЛВРЗ олон жэлэй туршада фенолтой үлэгдэлнүүдээ тиишэнь хаядаг байгаа.
2005 ондо энэ ябадал хорюулагдаһан юм.
Олониитын хүдэлөөнэй гэшүүдэй тэмдэглэһээр, оршон тойронхидо бүхыдөө 1,69 млрд түхэригэй хохидол ушаруулагдаа.
2015 ондо сүүдэй шиидхэбэреэр ОАО «РЖД» болон АО «Желдорреммаш» эмхи үлэгдэлнүүдые усадхаха ёһотой болоо һэн.
Тэрэ гэһээр ямаршье ажал хэгдээгүй.
Уһантай холижо хаягдаһан үлэгдэлнүүд яһала ехэ болонхой.
Тэндэхи уһаниинь газарта шэнгэхэдээ, уһа голнуудые бузарлана гэжэ ойлгохо хэрэгтэй.
Ниитын хүдэлөөнэй түлөөлэгшэдэй хандалга анхаралда абтажа,  ажал түргэдэхэ бэзэ.
Автор: Булат БАДМАЕВФото: onf_buryatiya сайтһаа абтаба. байгаали хамгаалга  Харин Совет үедэ эдэ бүгэдые ехээр дуулахашьегүй саг байгаа.
Шажан мүргэлэй хэды хорюултай байбашье, арад зон заншалаа алдаагүй.
Буряад Уласай 100 жэлэй түүхэдэ өөрын онсо һуури эзэлһэн иимэ үзэгдэлнүүдые даб гээд уһанда хаяжархиха, мартажархиха аргагүйбди.
Тиимэһээ тэрэ сагые мүнөөдэр һанамжалнабди.
Владимир Жамбалович Тулаев, ажалай ветеран:  - Хэдэн жэлдэ Эрхүү хотодо ажаһууһанаа түрэл тоонто нютагаа 1955 ондо бусаһан байнаб.
Тиихэдэ 10 наһа хүрөөд ябааб.
Сагаан һарын үедэ бидэ хүршэ айлнуудтаа айлшалагша һэмди.
Тэрэ сагта байдал үшөө хүндэ байгаа.
Нэгэ томо шулуун саахар түмэр халбагаар сохижо буталаад үгэхэ.
Гэртээ бариһан 1 хүсөөг хилээмэ абаад, тэһэ баярлахаш даа.
Иимэ орёо байдал 1958-1959 онууд болотор тогтоод байгаа гэжэ һанагшаб.
Удаань 1960-аад онуудта байдал һайжаржа эхилээ, хүн зоной эдихэ, ууха юумэниинь элбэгжээ.
Минии багада хуу барандаа, ехэ багагүй сагаалагша һэн.
Архишье ууһан хүнүүд ябагша бэлэй.
50-яад онуудай һүүл багаар магазинда архиин сэн 20-30 түхэриг байгаа гээд, юундэб даа һанаад ябагшаб.
Олон гэр бүлэнүүд тогоонойнгоо архи нюусаар нэрэдэг һэн.
1961 оной мүнгэнэй һэлгэлтэ болоходо, архиин сэн 2-3 түхэриг болоо.
Софья Будаевна Гундуева, Захааминай аймагай Санага һууринай эгээл үндэр наһатайшуулай нэгэн: - Хатуу шэрүүн сагта түрэһэн манай үетэн, төөбии таабай, ибии баабай болоһон аха захатан Сагаалганаа нэгэшье мартаагүй.
Юумэнэй хэды хоморшье һаань, Сагаан һарын һайндэр тэмдэглэгдэжэл байһан.
Дайнай үедэ, дайнай һүүлээрхи жэлнүүдтэ баруун можо хизаарнуудта улад ямар айдхатайгаар хооһо нойтоор ябаа гээшэб.
Манай эндэ хүнүүд тиитэрээ үлдөөгүй.
Баян бамбагар нютагнай, байгаалимнай хүн зоноо тэжээһэн гээд һанадагби.
Жэмэс, һамар, мандиһан гэхэ мэтэ эндэмнай дүүрэн.
Эхэ газарнай манаа абараа.
Нэгэшье хүн туранхалжа үхөө гэжэ дуулдаагүй.
Хүндэхэн сагшье һаань, яһала сагаалагша һэмди.
Нэгэшье хүн бү ерэгты гэжэ хэлэдэггүй һэн.
Хэнэйдэ орохобши, ямар айлайхиие тойроод гарахабши гэжэ ойлгоодябахаш.
Айл бүхэндэ ямар тиимэ ехэ эдеэ хоол байхаб даа.
Томо саахар лэ гарташни үгэхэ.
Юумэн аймшагтай хомор байгаал даа.
Нэгэ дахин тамын оёорто илсагай юумэ хэжэ үгөө.
Тэрээнииень амандаа хээд лэ, гаргажархин алдааб.
Ганса уһан соо шанагдаад эһэшэһэн үндэгэтэй хартаабха байшоо.
Һургуулида ороод ябахадамнай, Сагаалганай үедэ захиралнай үдэр бүри линейкэ эмхидхэхэ.
“Бү найрлагты! ” - гэжэ байгаад, тон ехээр хоригшо һэн.
Тоо бодолгымнай багша захиралһаа бүри ехээр бидэндэ шангардаг байгаа.
Хэн сагаалуулааб, хаана ошоод мүргэбэт гэжэ хүн бүхэнииемнай бодхоогоод асуугша һэн.
Тиихэдэнь заримашуулнай бархиршаха, хэлээдшье үгэгшэд олдошохол даа.
Бурханаа нэгэшье нюугаагүйбди, тахиһан зандаа тахяад байгаабди.
Иибии баабаймнай яагаад сагаалдаг байһанаа минии багада дурсан хөөрэхэдөө: “Бурхан шажан хэзээб даа һөөргөө дэлгэрхэл даа”, - гэжэ ходо хэлэгшэ һэн.
Энэ сагтань хүрэжэ ерээд һуунаб даа.
Бимба лама Доржиев, Этигэлэй хамба ламын эрдэнитэ мүнхэ бэе сахигша: - Алишье сагта Сагаалганай һайндэрые угтадаг байгаабди.
Зүүн зүгэй арад түмэн хуу һара үдэрөө тооложо һуугаа.
Хитадай, Үбэр Монголой, халха-монгол, түбэд литэнүүд нэгэшье тогтоогүй бшуу.
Тэндэһээ бидэндэ дамжуулагдажал байһан юм.
Үндэр наһатайшуулнай Сагаан һарынгаа ерэхые мэдээд байгаа гэхэдэ, алдуу болохогүй.
Һара нараяа хараад лэ, бүхы үдэрнүүдээ тооложо гаргаад ябадаг байгаа.
Одо мүшэдөө баһа хараха.
Алтан гадаһые Долоон үбгэдэй тойроод ябадагыень мэдэхэ, али таладань, хэзээ гаранаб гэжэ хараад, сагаа мэдэжэрхихэ.
Нараараа багсаагаад һуугша бэлэй.
Эндэмнай буддын шажан 1945 он болотор унтараад байгаа бшуу даа.
Ивалгын дасан байгуулагдабашье, Советскэ Союзда шажан мүргэл хорюултай байгаа.
КГБ-гэй хүдэлмэрилэгшэд бүхы нютаг нугануудаар тараад, ажалаа ябуулагша бэлэй.
Ивалгын дасандашье тиимэ хүнүүд алба хаагша һэн.
Теэд тэдэ хэн бэ гэжэ нэгэшье хүн мэдэхэгүй.
Ямар авто-унаа дасанда ерээб гээд, Засагай газарта тэрэ дороо дуулдаад байхал даа.
Өөһэдөө ноёд нюусаар һүниндөө дасан ерээд, хэрэгээ бүтээгээд ошохо.
Үдэртөө тэдэшни дасанда бү ошогты гэжэ хүнүүдые харааха.
Нэгэ үедэ пенсидэ гараһан хүн дасан ерэхэ эрхэтэй байгша һэн.
Залуушаг хүнүүдэй ерэбэлнь, заал һаа мэдэгдэхэ, колхоз, совхозой суглаанда тэдэниие хараадаг, шүүмжэлэн хэлсэдэг байгаа.
Багшанар дасан ерэхэдээ, баһа зэмэдэ унаха, һурагшадайнгаа түлөө хараалгуулха.
Бидэл, дасанда дүтэ Дээдэ Ивалгын үхибүүд лэ, зободог һэмди.
Дасан ошоһонойнгоо түлөө һургуулидаа хүл дээрээ зогсохо баатай болодог байгаабди.
Һара урид Сагаалгандаа бэлдэжэ эхилэгшэ һэмди.
Газаахи хорёо соогоо хуу юумэеэ сэбэрлэхэ, саһаар хуу хушаха.
Үхэр малайнгаа шабааһа хүн зоной харахагүй газарта зөөхэ.
Сагаалганай үедэ түлеэ хахалхагүй гэжэ эртээнһээ бэлдээд орхидог байгаабди.
Аяар холын Халюутын аршаанһаа мүльһэ зөөжэ бэлдэдэг һэмди.
Светлана Алексеевна Ошорова, хэлэ бэшэгэй эрдэмэй дид-доктор: - Аргата һууринай түбтэ хүгшэн эжы абадаа үндыгөөб.
Минии хүгшэн аба Намдык Этигэевич нютагтаа тон хүндэтэй дайнай ветеран байһан.
Олон аха дүүнэрынь ходо орожо, һониноо мэдэлсэжэ ябадаг һэн.
Сагаан һарын һайндэртэ эгээл түрүүн манайда ерэдэг заншалтай бэлэй.
Тиимэһээ ехэ оролдосотойгоор Сагаалгандаа бэлдэдэг һэмди.
Хуу гэрээ сэбэрлэхэш, угаахаш, аршахаш, пеэшэеэ заал һаа сагаадахаш.
Сервант сооһоо бүхы хрустальна, гэрэл аяга шанагаа гаргажа аршадаг һэмди.
Мяхаяа бүхэлеэр, бууза, зөөхэйгөө заал һаа бэлдэхэш.
Зорюута һээр шанадаг байһанаа һанагшаб.
Унтадаг газартамнай, эгээл саана буланда, Бурхан хадагалаатай байгша һэн.
Хүн зондо харуулангүй сэбэрлэжэ аршадаг һэмди.
Холо нюулгаатай бурханай дүрэ зурагуудтай 10 гаран танка гаргажа аршаад, үлгэдэг һэмди.
Нэгэ томо бурханай хуушан ном һайханаар торгон бүд соо орёолгоотой байгша һэн.
Сагаалганай урдахана тэрээнээ гаргадаг байгаабди.
Дашанима Дондупович лама ерээд, нюусаар уншадаг һэн.
Сагаалганай үдэр хара үглөөгүүр 5-6 часта бултыемнай бодхоогшо һэн.
Үдэрөөрөө ороһон айлшадай һүүлээр аяга угаажал-угаажал байгаабди.
Бидэ, үхибүүд, баһал сагаалдаг байгаабди, холо ошонгүй, ганса хүршэ айлнуудтаа ошодог бэлэйбди.
Бууза, банша хэжэ үгэхэдэнь, шэрээ дээрэнь шэхэр, печени байна гү гэжэ ганса хараашалдаг һэмди.
Автор: Борис БАЛДАНОВФото: Авторай дурадхаһан гэрэл зурагуудСагаалганасуулта   фото: Юлия Жамбаловагай хуудаһанһаа абтаһан гэрэл зураг Һанал нэгэтэнБуряад Уласай Засагай газарта үнгэргэгдэһэн хэмжээ ябуулгада сугларагшад элдэб һалбарида ажалладаг юм.
Тиигэбэшье тэдэнэр хүн зондо туһатай байха гэһэн һанал бодолоороо нэгэдэжэ, аша туһатай ажал эрхилдэг.
Ямар нэгэн амин шухала асуудалда харюу бэдэржэ, хайшаа хандахаяа ойлгожо ядаһан зондо хамһалсадаг даа.
Арад зон өөрынгөө арга шадалай барагдахада, хажуу тээһээ туһа эридэг ха юм.
Һайн һанаатай, һайхан сэдьхэлтэй зон шадал соогоо хажуудахидаа туһатай байһайб гэжэ бүхы наһаараа оролдожо ябадагынь мэдээжэ.
Хүн зоной тала барин, тэдэнэй эрхэ хамгаалха зорилготойгоор байгуулагдаһан гүрэнэй албан ажалладаг гэжэ мэдэнэбди.
Һүүлэй хэдэн жэлэй туршада энэ албаниие Юлия Валерьевна Жамбалова ударидана.
-Арад зоной хандаһан асуудалнууд ажабайдалай бүхы талада хабаатай.
Бүхыдөө иимэ хандалгануудай тоо урда жэлнүүдтэй сасуулхада, 305-аар дээшэлээ.
Хариин газарта боложо байһан сэрэгэй тусхай хэмжээ ябуулгада шархатаад, Санкт-Петербургын, Ленинградай можын эмнэлгын газарта байһан зонтой ажал ябуулнабди.
Гэхэтэй хамта 40 гаран жэлэй туршада Ород Уласай эрхэтэнэй үнэмшэлгэ абажа шададаггүй зон хандана.
Мүнөө тэдэнэр бүхы саарһа дансануудаа гуримшуулаа, гүрэнэй тэдхэмжэ абана, - гэжэ тон тодорхойгоор эрхэтэнэй эрхэ хамгаалагшын үүргэ дүүргэгшэ Юлия Жамбалова хэлэнэ.
Эдэ бүхы ажал эрхилхэ хэрэгтэ ниитын хүдэлөөнүүдэй болон һайн дуратанай ябуулһан хүдэлмэри сэгнэшэгүй даа.
Тэдэнэй хэжэ байһан ажалынь хэмжэшэгүй үргэн ааб даа, харагдаһан юумэниинь тэрэнэй багахан оройнь гэхэдэ, буруу бэшэ байха.
Буряад Уласай Толгойлогшын, Засагай газарай болон Эрхэтэнэй эрхэ хамгаалагшын зүгһөө 19  бэрхэшүүл Баярай бэшэгүүдтэ хүртэбэ.
- Хүлгөөтэй сагта гүрэнэй энэ албанда тон ехэ хандалганууд ороно.
Буянтай хэрэгтэ оролсожо байһан танда баяраа мэдүүлээд, үшөө дахин таанадаа амаршалнаб, - гэжэ Буряад Уласай Засагай газарай Түрүүлэгшын орлогшо Баир Цыренов сугларагшадта хандаа.
Ажалай дүнгүүд Хамтын ажалда эдэбхитэйгээр хүдэлжэ, Баярай бэшэгтэ  хүртэһэшүүлэй тоодо «Общество без барьеров» гэһэн хизаарлагдамал аргатай зоной жасын түрүүлэгшэ Галина Горбатых ороно.
Тус жаса өөрынгөө ажал хүдэлмэреэр Ород Уластаа тон мэдээжэ.
Тэрэнэй ударидагшаар олон жэлэй туршада ажаллаһан Эржена Будаевагай аргагүй ехэ оролдолгоор эрэмдэг бэетэй зоной байрлаха тусхай гэр баригдаһан гэжэ та олон мэдэжэ байна ёһотойт.
Алас Дурнын тойрогто гансахан иимэ тусхай гэр барихаһаа гадна, хизаарлагдамал аргатай зоной ябахада, тааруу зохид оршон байгуулха талаар амаргүй ехэ ажал хэгдэһэн байха.
«Общество без барьеров» жасынхид анхан эхилһэн замһаа хадуурангүй, нигүүлэсхы һайхан удхатай ажалаа ябуулһаар.
- Ниитын ехэ хүдэлмэри хэгдэнэ гэжэ сэхэ хэлэхэ байнаб.
Жэшээнь, «Байгал» аэропорт амбулифт (эрэмдэг зониие самолёдто һуулгаха тусхай хэрэгсэл)  түхеэржэ тодхоо.
Энэ хэрэг тиимэшье бэлээр бүтөөд орхёогүй, хинан шалгажа байдаг эмхи зургаануудта хандаха ушар байгаа.
Тэрэнэй хажуугаар бидэнэй хандалгаар В. Терешковагай нэрэмжэтэ гудамжада оршодог ниитын унаануудай тогтодог газарта пандусууд үргэдхэгдөө.
Хүн зоной хандахадань, алибаа асуудал шиидхэхэ хүдэлмэри ябуулагдаһаар, - гэжэ жасын түрүүлэгшэ Галина Горбатых хэлэнэ.
Хэншье һаа, хэһэн ажалайнгаа дүн хаража, тэрэнэйнгээ түлөө урмашуулагдажа байхадаа, дали ургана.
Саашадаа бүри эршэтэйгээр, хананхатайгаар ажалаа хэхэ гэжэ оролдодог.
Хүн бүхэнэй өөр өөрынгөө ажал жэншэдгүй хэдэг һаань, эрхэ хамгаалгын албан гэжэ байха һэн гү?
Автор: Булат БАДМАЕВ бэлдэбэФото: Юлия Жамбаловагай хуудаһанһаа абтаһан гэрэл зурагэрхэ хамгаалга  Конкурс зургаан тусхай янзаһаа (номинациһаа) бүридэнэ:“Наран Гоохон – 23”;“Баатар Мэргэн - 23”;“Гуа сэсэн хатан - 23”;“Сагаан үбгэн - 23”;“Аламжа Мэргэн Арюун Гоохон хоёр - 23”;“Будамшуу”.
Конкурсдо хабаадахын тула юун хэрэгтэйб:Найруулга бэшэг - Timеs New Roman шрифтээр 14 хэмжээнэй үзэгүүдтэй 3-4 хуудаһанһаа дээшэ байха ёһогүй;Фото-зураг - 6+9 см хэмжээнһээ бага бэшэ.
[email protected] руу найруулга бэшэгээ эльгээхэ, али гэбэл Улаан-Үдэ хото, Каландаришвилиин гудамжа, 23 хаягаар 52-дохи каб. оруулжа үгэхэдэ болоно.
Конкурсдо хэд хабаадаха аргатайб:Ямаршье мэргэжэлэй, ямаршье наһанай хүн найруулгын гуримда таараха геройе олоо һаа, конкурсдо хабаадаха аргатай.
Найруулгын гурим:“Наран Гоохон – 23”.
Энэ конкурсдо имагтал 25 хүрэтэр наһанай дүүхэй – дангинанар тухай зураглалнууд үгтэжэ байха.
Гансал илдам сэбэр шарайтай байха бэшэ, мүн налгай зохид зантай, ажалша бэрхэ, уран гартай, һуралсалдаа эрхим, юрэнхыдөө элдэб бэлигэй дээжээр бэеэ шэмэглэн ябаһан дүүхэйнэр тухай найруулганууд энэ ниитэ гаршаг доро толилогдохо.
“Баатар Мэргэн – 23”.
Арадай ажахын, эрдэм ухаанай, бэеын тамирай, искусство болон литературын, олзын хэрэг эрхилэлгын болон бусад али олон һалбаринуудта онсо шалгарһан, 50 хүрэтэр наһанай эрэ хүн тухай найруулгануудые сониндомнай мүн лэ хүндэтэйгөөр хүлеэн абтаха.
“Гуа сэсэн хатан – 23”.
Ажабайдалдаа, ажалдаа амжалтатай, аза золтой, 25-һаа дээшэ наһанай эхэнэрнүүд – олон хүүгэдэй жаргалтай эхэ, багша, эмшэн, юрист, олзын хэрэг эрхилэгшэ, малшан – фермер гү, али бусадшье ондоо мэргэжэлтэйшүүл тухай магтаал – хөөрөөнүүдые дуратайгаар ниитэлүүлхэбди.
“Сагаан үбгэн – 23”.
50-һаа дээшэ наһатай, өөр өөрынгөө мэргэжэлээр оюун болбосоролой манлайе туйлаһан, олониитэ соогоо онсо хүндэтэй бүһэтэйшүүл тухай энэ ниитэ гаршаг доро хөөрэжэ байхабди.
“Аламжа Мэргэн Арюун Гоохон хоёр – 23”.
Үнжэгэн арюухан мэдэрэлээ гамтайгаар сахин, гал гуламтаяа һайханаар тахижа ябаһан, зон соо хүндэтэй үбгэ һамган хоёр тухай магтаал – найруулганууд эндэ толилогдохо.
6. “Будамшуу”.
Арад зоной дунда аляа наада зугаа дэлгээдэг, шуран шударгы Будамшуугай нэрэтэ энэ конкурсдо алибаа ушарнуудта (энеэдэтэйшье байжа магад) аза хэшэгтэ хүртэһэн, ямаршье наһанай жорхой бэрхэ хүн тухай һонирхолтой хөөрөөнүүдые бэшэхэ дуратайшуул гуурһаяа туршыт.
Конкурсын шангууд: Конкурсын тусхай янзада (номинацида) илалта туйлаһан хүнүүдтэ – найруулгын геройдо болон авторта гол шангууд барюулагдаха.
Урмашуулгыншье шангууд байха.
Конкурсын дүн:Байгша оной декабриин 21-дэ – «Буряад үнэнэй» байгуулагдаһан үдэртэ соносхогдохо.
Эмхидхэлэй хороон  конкурс  Эхэ ороноо түлөөлжэБуряадай түлөөлэгшэдһөө гадна Татарстан, Башкир Уласуудһаа, мүн Ханты-Мансиин тойрогһоо айлшад хүрэжэ ерээ.
-Үзэсхэлэндэ хабаадахадаа, яһала олон зоноор танилсаабди.
Бидэнэй зохёоһон талмайда тоогүй олон зон ерэжэ һонирхоо.
Туяна Тыхеевагай тэнгэриин бэшэг олоной һонирхол татаа.
Баттувшинай хүгжэмтэ зэмсэг дээрэ наадахадань, сугларагшад хужарлан байжа шагнаа.
Буряадаймнай Оперо болон баледэй театрай гол дуушадай нэгэн Билигма Ринчинова һайхан хоолойгоороо зоной сэдьхэлдэ сэсэг таряа.
Музейн мэргэжэлтэн Эржена Найданова Буряадайнгаа соёл уралигай һайханиие үзүүлээ, - гэжэ соёлой сайд Соёлма Дагаева тиихэдэ олондо хөөрөө һэн.
Ород Уласай делегациин бүридэлдэ ороһон түлөөлэгшэднай Энэдхэг орондо үнгэргэгдэһэн үзэсхэлэнэй дүүрэтэр хабаадажа, тэндэхи арад зондо Буряадайнгаа соёл уралиг дүтөөр харуулаа.
Гадаада ороноор ябажа, угсаата буряад арад түмэнөө түлөөлжэ ерэһэн Буряадай арадай зүжэгшэн Билигма Ринчинова болон алдар суута хүгжэмшэн Балданцыренэй Баттувшин хоёр Энэдхэг орондо ябаһан тухайгаа тобшохоноор хөөрэнэ.
Энэдхэг орондо-Жэл бүри үнгэргэгдэдэг гар урлалай яармаг 30-дахи жэлээ болобо гээшэ.
Аяар 10 үдэр тэндэ хабаадалсабашье, бултыень хаража бараагүйбди.
Уран гараараа модоор, түмэрөөр бүтээһэн зүйлнүүдээ, үнгэтэ бүд эсхэжэ оёһон хубсаһа болон хэрэгсэлнүүдээ абаад ерэһэн бэрхэшүүл суглараа.
Тэндэ бидэ буряад хубсаһаяа үмдэхэһөө гадна эвенк арадай үндэһэн хубсаһа харуулаабди.
Оро сагаанай арһаар оёгдоһон дулаан шэмэгтэй эвенк арадай заншалта хубсаһан яармагта хабаадагшадые һонирхуулаа.
Энэ үзэсхэлэнэй һүүлшын үдэртэ бидэндэ саг үгтэжэ, Баттувшин бидэ хоёр гол тайзан дээрэ гараабди.
Тэндэ би Бадма Балдаковой суута «Инагтаа»  гэһэн уянгата дуу хангюурдааб, тиихэдэмни Баттувшин шэхэ хужарлама хүгжэмөө зэдэлүүлээ, - гэжэ Буряадай арадай зүжэгшэн Билигма Ринчинова хэлэбэ.
Ази түбиин гүрэнүүдые нэгэдүүлһэн ШОС гэһэн эмхи 2001 ондо Шанхай хотодо бии болгогдоһон.
Тэрэнэй бүридэлдэ анханһаа хойшо Ород Улас, Хитад, Казахстан, Кыргызстан, Узбекистан гүрэнүүд ороһон юм.
2017 ондо Энэдхэг, Пакистан гүрэнүүд энэ нэгэдэлэй гэшүүн боложо абтаһан байна.
Уданшьегүй  Иран гэшүүдэй тоодо ороо.
Дэлхэйн гүрэнүүдые нэгэдүүлһэн, үрэ дүнтэйгөөр ажал ябуулха зорилготойгоор байгуулагдаһан Ази түбиин гүрэнүүдэй эмхи ажалаа жэншэдгүй ябуулна.
Амжалтатайгаар эмхидхэһэн ажалайнь нэгэн - Энэдхэг ороной Харьяана штадта арадай урлалай дэлгэсэ.
Энэдхэг оромнай халуун уларилтай газар дайдада оршодогынь мэдээжэ.
Манай нютагаар үзэгдэдэггүй ан амитад олоор ажамидардаг даа.
Тэдэнэй нэгэн - һармагшан.
Үйлсэ гудамжаар зайжа,  аяншалагшадые һонирхуулхаһаа гадна, тэдэниие тонодог юм.
Үзэсхэлэндэ хабаадалсажа байһан манай нютагаархидай майханда һармагшад айлшалһан байна.
-Бидэнэй хажууда дүтэлжэ ерэһэн һармагшадые хөөршөөн байжа хараад, үшөө гар утаһаяа гаргажа буулгажа байтарни, тэндэхи сагдаанар дүтэлжэ, амитадые модоор сохёод абаба.
“Ши ойлгожо бай, эдэшни энэ тэрэ юумыетнай шүүрэжэ абаад ябахадаа болохо.
Һармагшаниие  хаража үзөөгүй хүн гүш?
Танай нютагта ажамидардаггүй гү? » - гэжэ Энэдхэг ороной сагдаа намда хэлээ, - энэ ушар тухай Баттувшин эльгэ хатан хөөрөөд, үшөө иигэжэ нэмэнэ:-Үнэн дээрээ холо ойрын олохон нютагуудаар ябагдаа даа.
Ямаршье гүрэн ошоходоо, тэндэхи үндэһэн хүгжэмтэ зэмсэг асарха гэжэ оролдодог хүм.
Мүнөө ошоходоо, Билигма бидэ хоёр, Татарстанай хүгжэмшэн Алмаз томо гэгшын дэлгүүр ошожо, зэмсэгүүдые шэлээбди.
Хэды саг соо ябажа хараһанай удаа 6 зэмсэг худалдажа абааб.
Тэрэмнай манай лимбэдэ адли,  мүн лэ үлеэжэ абяа гаргадаг бансури болоно.
Хүгжэмтэ зэмсэгМэргэжэлтэ хүгжэмшэндэ  наадаха зэмсэг гээшэ юунһээшье үнэтэйгөөр һанагдадагынь мэдээжэ.
Баттувшинай Энэдхэг оронһоо асарһан зэмсэг дээрэ хүгжэм зэдэлүүлхэдэнь, Билигма Ринчинова тэндэ дуулаһан «Инагтаа» гэжэ дуу аргагүй һайханаар дуулаба.
Аяар холо, Байгал далайн эрьедэ амаргүй талаан бэлигтэй арад түмэн ажамидардаг юм гэжэ Энэдхэгтэ сугларһан олон гүрэнэй ажаһуугшадта нютагаархиднай харуулба ха юм даа.
-“Яһала удаахан дэлгүүрээр ябажа, хүгжэмтэ зэмсэгүүдые абаабди”,- гэжэ Баттувшин хөөрөө бэлэй даа.
Үглөөдэрынь Баттувшин яармагай үедэ хүгжэмтэ зэмсэгүүдые худалдадаг газарта ошоод, шэлэжэ, туршажа байтарнь, наймаашан: “Шамда бэлэглэнэб”, - гээд, үшөө нэгэ бансури барижархиба, - гэжэ Билигма Ринчиновагай хэлэхэдэнь, Баттувшин иигэжэ нэмэнэ:- Шэлэжэ байхадаа, энэдхэг хүгжэм наадажа туршааб.
Зэмсэг худалдажа байһан наймаашад амаргүй анхаралтайгаар шагнаа, һайшаагаа.
Ушарынь гэхэдэ, тэдэнэй һүгэдэдэг Кришна бурхан минии наадаһан хүгжэм шагнаха ехэ дуратай байгаа ха.
«Бурханай шагнаха дуратай дуу һайханаар гүйсэдхөөт», - гэжэ хэлээд, бансурияа бэлэглээ.
Түрэл нютагайнгаа шарай, түрэл арадайнгаа заншал үшөөшье олон газараар ябажа, мэдүүлжэ байхыень Балданцыренэй Баттувшин Билигма Ринчинова хоёрто хүсэнэбди.
-Энэдхэг ороноор ябажа ерэһэн бидэ Ород Уласайнгаа, мүн Буряадайнгаа Соёлой яаманда, сайд Соёлма Баяртуевна Дагаевада тон ехэ баяраа мэдүүлнэбди.
Буддын шажан баримталдаг бидэндэ Энэдхэг ороноор ябахадамнай, сэдьхэлдэмнай ехэ тааруу, зохид байгаа, - гэжэ нэгэн дуугаар зүжэгшэд хэлэнэ.
Автор: Булат БАДМАЕВФото: Билигма Ринчиновагай дурадхаһан гэрэл зурагуудБуряад УласИндиүзэсхэлэн Амитадай хабаадалгагүй энэ тоглолтодоо циркын артистнууд дээдэ гарай уран бэлигээ, хүсэ шадалаа, харагшадые гайхуулха, баярлуулха урма шэдиеэ дэлгээгээ бшуу.
Yнгэрhэн жэлэй намар Буряадай Гүрэнэй циркын уран hайханай хүтэлбэрилэгшын тушаал залуу хореограф Алдар Кынзыбеев даажа абаhан юм.
Гурбан жэлэй саана тэрэ циркдэ балетмейстерээр хүдэлжэ эхилээд, вольтижна акробатика, агаарай гимнастика мэтын тусхай мэргэжэлтэ hуралсал гаража, циркын шоу-нааданда хам оролсоо hэн.
Шэнэ наадандаа Буряадай циркын hургуулиин шабинарые, шэнэ үеын хатарай «Угол зрения» театрай артистнуудые хабаадуулаа hэн.
Тэрэнэй хүтэлhэн уран бэлигтэнэй хамтарал шэнэ түхэлэй балетно-акробатическа шоу-наада зохёогоо.
Республикын 100 жэлэй ойдо зорюулагдаhан соёл урлалай хэмжээнүүдтэ эхи табиха хүндэтэ эрхэ Буряадай Гүрэнэй циркын энэ тоглолтодо даалгагдаа hэн.
Кремльдэ 2020 ондо үнгэрhэн Сагаалганай, Улаан-Yдэдэ боксоор эхэнэрнүүдэй дэлхэйн чемпионадай найр нааданай режиссер Леонид Ситов энэ тоглолтын ахамад найруулагша болоhон юм.
Хүгжэмыень мэдээжэ Лудуб Очиров зохёогоо.
Шоу-нааданда тоглогшодой шэмэг хубсаhа бэлигтэй уран зурааша Амгалан Ринчинэ бүтээгээ.
Байгаалиин, дэлхэйн табан хүсэнэй нюуса тайлбарилха хүсэлтэй зориг түгэлдэр герой холын аян замда гарана: Намда галай шэнжэ бии…Наран шэнгеэр хүйтэн юумэ гэдхээжэ,Амидын шанар, хүсэ тэнхээ оруулаад,Аянда саашаа ябаха хаба бии.
(Борис Сыреновэй «Намда бии» гэжэ шүлэгэй мүрнүүд эндэ ба саашадаа хэрэглэгдэбэ).
Дурна зүгэй хэдэн гайхамшаг орон дайдаар аяншална, шэдитэ үйлэ хэрэгүүдэй гэршэ болоно.
Yлгэн дэлхэйн хүсэнhѳѳ хүртэжэ, аян замаа үргэлжэлүүлхэдээ, Эхэ-байгаалитай таhаршагүй холбоотой байhанаа мэдэрнэ: Намда уhанай шэнжэ бии…Мүрэн шэнгеэр үерлѳѳд, гандаhан газар сэлмээжэ,Мүнхын сэсэг, ногоо набша надхуулаад,Мэлмэн далай тээшэ тэгүүлхэ шадал бии.
Намда модоной шэнжэ бии…Сэсэрлиг соохи алим жэмэсые эдеэшүүлжэ,Сэдьхэлэй дура, сээжын охи hэргээгээд,Жэлhээ жэл бүри сэсэглэхэ заяан бии.
Дурна зүгэй үзэсхэлэн энэ нааданда харуулагдана, гоё гоо, уян нугархай абхай дангина басагад харагшадай дура татана.
Иллюзионистнуудай эди шэдиие бүри гайхамшаг шэнжэтэй болгохын тула шэнэ сагай оньhон түхеэрэлгэнүүд (спецэффекты) тааруугаар хэрэглэдэнэ.
Хайлашагүй халиб соо шэнгэн болодог, нугардаг, урдадаг шэрэм, булад мэтэ шэрээгдэшэгүй хүсэлтэй хүн шэн зоригтой абари зангаараа, эрэлхэг баатарай эрмэлзэл зүрхѳѳрѳѳ ямаршье уула хада дабаха, гай тодхор гаталан гараха аргатай гэжэ энэ зүжэг домоглоно.
Намда агаарай шэнжэ бии…Алтан дэлхэй бүhэлжэ, амитаниие амидыруулаад,Агуу уушханай хѳѳргэ хүдэлгѳѳд,Асари гүрэн түрэнүүдые хүтэлхэ жолоо бии.
Классика болон эстрадые, балет болон мүнѳѳ үеын хатарые, клоунада болон драмые, жонглер болон акробадуудые нэгэдүүлhэн гайхамаар hонин шэнэ жанрай мүндэлжэ байhаниие тэмдэглэхээр.
«Сагай дүрбэн эрьюулгэ / Сахариг болоод үнгэрнэ.
/ Сарюун наhанайм эрьюулгэ/ Дуулан жэргэн үнгэрнэ» гэhэн энэ юртэмсын мүнхэ хуули тухай солото мүрнүүдые hануулhан энэ зүжэг наадан Буряадай Гүрэнэй циркын үнэтэй ехэ амжалта, уласаймнай ойн баярай сэнтэй бэлэг болобо ха юм.
Автор: Туяна САМБЯЛОВАФото: Буряад Уласай соёлой яаманай сайтһааБуряад цирк  фото: Буряад Уласай засагай сайтһаа - Барилгын бүхы ажалнууд дүүрэнхэй, ашаглалгада тушаалгын акт абтаа, хэрэгсэлнүүд асарагдаа, мүнөө табигдажа байна.
Февралиин 21-дэ эмшэд түрүүшын ерэгшэдые угтан абаха гэжэ хараалагдана.
Тиигээд тон шухалань – эндэ эмшэлүүлхэеэ бэшэ, харин бэеэ  үбшэнһөө һэргылхэеэл ерэжэ байгыт даа, - гэжэ Алексей Цыденов тэмдэглээ.
Шэнэ поликлиникэдэ үдэрэй 100 үхибүүдые хүлеэн абаха.
Эмнэлгын газарай  ажалай  талмай 568 дүрбэлжэн метр болоно, тиихэдэ педиатрнуудай, эмнэлгын таһагуудай, аминдаа үүдэтэй фильтр-боксын, эмшэдэй болон техническэ ажалшадай байрануудай  дүрбэн участок байшанай талмайда багтана.
Буряад ороной капитальна барилгын хүтэлбэриин дарга Анатолий Урбановай хэлэһээр, һаяын сагта поликлиникэдэ  эд хэрэгсэлнүүдые һууринуудтань табижа дүүргэхэ.
- Энэ поликлиникын барилга 2022 оной май һарада эхилээ һэн.
Һүүлэй хоёр долоон хоногто бага зэргын дутагдалнуудые усадхажа, Госстройжилнадзорто тушаажа, ашаглалгада бэлэн гэһэн зүбшөөл абаабди.
Элүүрые хамгаалгын эхин эмхинүүдые һэльбэн шэнэдхэлгын түлэбөөр барилгада 34 сая түхэриг гаргашалагдаа, - гэжэ Анатолий Урбанов нэмэжэ хэлээ.
Автор: Сэнгэ РИНЧИНОВ буряадшалааФото: Буряад Уласай засагай сайтһааХяагтаэмнэлгэ   фото: Буряад Уласай засагай сайтһаа - 2022 ондо Буряад орондо үндэһэн түлэбүүд урагшатай бэелүүлэгдээ.
Бидэ мүнөөдэр коллегиин гэшүүдтэй, уласай Толгойлогшотой республикада байһан ажалай олон сүлөө һууринууд тухай хөөрэлдөөбди.
Мүнөөдэрэй байдалаар  аяар 14 мянган сүлөө һууринууд тоологдоно.
Тиихэтэй хамта ажал бэдэрһэн 4 мянга гаран лэ хүнүүд тоологдоно.
Ажалтай болоһон хүнүүдэй ашаар экономико шэнэ ургалта абаха ёһотой, - гэжэ Дмитрий Демешин тэмдэглээ.
Үнэхөөрөөшье, республикада үндэһэн түлэбүүд үндэр хэмжээндэ бэелүүлэгдээ.
Алексей Цыденовэй тэмдэглэһээр, эдэ түлэбүүд республикын хүгжэлтэдэ гол үүргэнүүдэй нэгые дүүргэнэ.
Үнгэрһэн жэлдэ тэдэнэй белүүлгэдэ бүхыдөө 24 млрд түхэригһөө үлүү мүнгэн зөөри шэглүүлэгдэһэн байна.
Мүн лэ Буряад ороной Толгойлогшо засагай гүйсэдхэхы эмхинүүдэй болон прокуратурын хамтын ажал ябуулгын ашагтайе тэмдэглээ, үрэ дүнгүүдынь республикын ажаһуугшадай хүндүүлхэй асуудалнуудые бодото дээрэнь шиидхэнэ ха юм.
- Генеральна прокуратурын хабаадалгаар онсо харууһатай дархан газарнуудые аршалха хуулида хубилалтанууд оруулагдаа.
Тиин Түнхэнэй Үндэһэтэнэй  паркын шухала асуудалнууд шиидхэгдэжэ, хүн зомнай ниигэмэй бүхы хангалгануудта хүртэхэ, гэрээ табиһан газараа өөрын болгохо аргатай болоо гэжэ һануулха байнаб.
Энэ нэгэ жэшээ.
Үнэн дээрээ иимэ жэшээнүүд олон.
Республикадамнай ажаһуудаг хүн зон республикын прокуратурын дэмжэлгые бэе дээрээ үзэнэ, хамгаалагдажа байһанаа ойлгоно, ямаршье үедэ хандажа, туһа абахабди гэжэ мэдэнэ.
Хамтын ажалаар хараалһан зорилгонуудаа дүүргэхэбди, этигэнэб, - гэжэ Буряад ороной Толгойлогшо онсолон тэмдэглээ.
Засагай зургаануудаар шиидхэгдэжэ байһан асуудалнуудай бэелүүлгэ 2023 ондо үргэлжэлүүлэгдэхэ гэжэ коллегидэ хэлсэгдээ.
- Мүнгэн зөөри миин лэ ашаглагдаха бэшэ, ажал хэрэгэй ябаса улам эршэдэхэ  ёһотой.
2022 ондо Буряад орондо үйлэдбэриин хүгжэлтэ 10 хубяар дээшэлээ.
Энэ засагайшье, олзын хэрэгэйшье хамтын ажалай үрэтэйгөөр ябуулагдаһанай бодото баримта.
Эндэ баһал прокурорнуудай үүргэ ехэ, - гэжэ Россиин Ахамад прокуророй орлогшо Дмитрий Демешин тобшолоо.
Автор: Сэнгэ РИНЧИНОВ буряадшалааФото: Буряад Уласай засагай сайтһааҮндэһэн түсэлнүүд  Зэбсэгтэ хүсэнүүдэй офицер Мордва Уласһаа уг гарбалтай юм.
Казаниин сэрэгэй дээдэ училищи дүүргэһэнэй удаа тэрэ Зүүн зүгэй сэрэгэй тойрогто алба хаахаар эльгээгдэһэн байна.
Равиль Тукаев дайшалхы нүхэдтэеэ сэрэгэй тусхай хэмжээ ябуулгада түрүүшын үдэрһөө хабаадалсана.
Гвардиин майор Равиль Тукаев дайшалхы габьяа харуулһанай «Эрэлхэг зоригой түлөө» гэһэн орденоор шагнагдаба.
- Минии урда табигдаһан даабаринуудаа амжалтатай дүүргэхэ хэрэгтэмни Буряад Уласта үнгэргэгдэдэг сэрэгэй һургуули, Казаниин дээдэ һургуулида олоһон эрдэм мэдэсэмни, албанай үедэ олдоһон дүршэлни амаргүй туһатай байгаа, - гэжэ Равиль Тукаев хэлээд, үшөө иигэжэ нэмэнэ, - дахуулжа ябаһан сэрэгшэдэйнгээ ами наһан, гэр бүлэ, мүн түрэл гаралнууд тухайгаа һанажа ябахадашни, ямаршье сагта дүнгэлтэ болодог даа.
Равиль Тукаевай ударидажа ябаһан батальон нэгэтэ бэшэ тэмдэглэгдэжэ, сэрэгэй үндэр сэгнэлтэдэ хүртэһэн байха.
-Би өөрөө Мордва Уласта түрэһэн хүм.
Буряадта 2012 онһоо эхилжэ, алба хаанаб.
Эндэ намайе ехэ һайнаар угтан абаа.
Буряад Уласта үнгэргэһэн сагаа ходол дулаанаар һанажа ябахаб, - гэжэ Равиль һанамжаараа хубаалдана.
Эб нэгэн байя!
Буряад эрэлхэг хүбүүдэй нэгэн, танкова взводой командир Жаргал Загдаев сэрэгэй орденой шалгарһан тэмдэгээр – IV шатын Георгиевско хэрээһээр шагнагдаба.
Тус шан ахамад болон дээдэ зиндаатай офицернүүдтэ барюулагдадаг юм.
Дайшалхы даабарияа амжалта түгэс дүүргэһэнэй, эрэлхэг зориг гаргаһанай түлөө лейтенант Жаргал Загдаев шагнагдаба ха юм.
-Мүнөө үедэ манай гүрэн соо хатуу саг тохёолдоод байна.
Булта эб нэгэн байха хэрэгтэй.
Анхан сагһаа элинсэгүүднай иигэжэ хэлэдэг байһан: «Нэгэ һур хухалхада бэлэн, харин олон һур баряад, хухалжа турша – шадахагүйш, - гэжэ лейтенант Жаргал Загдаев хэлээд, туһа үзүүлжэ байдаг нютагаархидтаа баяраа мэдүүлнэ.
Автор: Булат БАДМАЕВ бэлдэбэФото: Булат Бадмаевай дурадхаһан гэрэл зурагсэрэгшэд  - Түрэл буряад хэлэеэ, арадайнгаа ёһо заншал, түүхэ, соёл урлал хүгжөөн дамжуулжа байһан хүн зондо, багшанарта, хүмүүжүүлэгшэдтэ тон ехээр баярые хүргэхэ байнабди.
Юуб гэхэдэ, эдэмнай бүхы гол ажал хэнэ ха юм, - гэжэ Хэжэнгын аймагай захиргаанай засаг даргын орлогшо Интерна Ильинична Эрдынеева абаһаар лэ мэдүүлнэ.
Хэжэнгэ хадаа буряад нютагуудай нэгэн болоно ха юм.
Хэды тиигэбэшье, бүхы Буряадтал, Ород гүрэнэй үндэһэн уласуудтал түрэл хэлэнэй талаар тэндэхи оршон байдал һайн гэхын аргагүй.
- Хэжэнгэдэ ганса буряад хэлэн дээрээ харилсадаг ха юм, тиимэһээ хэлэ хүгжөөхэ асуудал гарахагүй гэжэ олон хүн зоной хэлсэдэгые дуулаһан байхат.
Теэд  байдал хүшэр боложол байна.
Буряад хэлэ, ёһо заншалаа һэргээн хүгжөөхэ талаар аймагай программа зохёохо гэжэ ажал үнинэй ябуулнабди.
2018 онһоо хойшо жэл бүри арад зонойнгоо дунда асуулта эмхидхэнэбди.
Һүүлэй байдалаар аха захатанай 86 хуби түрэл хэлэеэ һайнаар мэдэнэ гэжэ элирээ.
Мүн һургуулиин үхибүүдэй 44 хубинь хэлэеэ мэдэнэ, харин  сэсэрлигэй үхибүүдэй оройдоол 20 хуби буряадаар хөөрэлдэнэ.
Иимэ байдал манай һанаа бодол тон ехээр зобооно.
Буряад хэлэеэ мэдэхэгүй залуу халаан, мүнөөнэй һургуулиин, сэсэрлигэй үхибүүд ерээдүйдэ яагаад ажаһуухаб даа, - гэжэ Интерна Ильинична хөөрэнэ.
Тиин 2022-2025 онуудай тусхай муниципальна программа зохёогдожо, түрүүшын үдэрһөө нэбтэрүүлэгдэжэ эхилээ.
Хүүгэдэй сэсэрлигүүдтэ монолингвальна бүлгэмүүдые байгуулха аргада гол анхарал хандуулагдаха ёһотой гээд, Хэжэнгэдэ тоолоно.
Һүүлэй байдалаар аймагай табан сэсэрлиг иимэ программаар хүдэлжэ байнхай.
2025 он болотор 8 сэсэрлигтэ монолингвальна бүлгэмүүд байгуулагдахаар хараалагданхай.
Новокижингинск, Михайловка, Хүртэй болон Сулхара нютагуудта иимэ бүлэгүүд зохёогдохо юм.
Һургуулинуудта тусхай программанууд бэелүүлэгдэнэ.
“Уран гархан”, “Тоонто нютаг”, “Хонгёохон хонхонууд” гэһэн түсэлнүүдые багшанар өөһэдөө зохёожо, шадамар бэрхээр нэбтэрүүлнэ.
Хэжэнгын хүүгэдэй үндэһэн театрые эндэ онсолон нэрлэмээр.
Ородой суута уран зохёолшо Николай Васильевич Гоголиин  “Ревизор” гэһэн зүжэг театрай гэшүүд буряад хэлэн дээрэ харуулаа.
“Зархайн шэдитэ үльгэрнүүд” гэһэн регион хоорондын урилдаанда илалта туйлаа.
Һургуули болон сэсэрлигүүд соёлой гуламтануудтай нягта харилсаа холбоотойгоор хүдэлжэ байдаг, энэ талаар хэдэн түб нээгдэнхэй.
“Зүрхэнэй дуунууд”, “Заята”, “Ладуухай”, “Соёл туяа” болон бусад түбүүд үрэ дүнтэйгөөр ажалаа ябуулна.
Аймагай һуралсалай таһаг Хэжэнгын дасангуудтай хамта хэдэн һонирхолтой хэмжээ ябуулгануудые үнгэргэнэ.
“Бэлигүүн толиин туяа доро” гэһэн хэмжээ ябуулга тэдэнэй нэгэниинь болоно гээшэ.
2022 ондо тус хэмжээн Могсохон һууринда үнгэргэгдэжэ, эрхимүүд 7 шэглэлээр элирүүлэгдээ.
Эндэ 123 үхибүүнэй оролсоһониинь һайшаалтай.
Буряадай арадай уран зурааша Цырен-Намжил Очирович Очировай бүтээлнүүдээр буряад хэлэн дээрэ мультфильмнүүдые зохёохо ажал ябуулагдана.
Компьютерта гү, али гарай утаһанда хэрэглэгдэхэ буряад хэлэн дээрэ наадануудые Хэжэнгын үхибүүд зохёоно.
Жэшээлбэл, “Буряад орон” гэһэн онлайн наадан 5 шатаһаа бүридэнэ.
Ехэ, багагүй һонирхожо наадана.
Эдэ бүгэдые үхибүүд “Хэжэнгэ” гэһэн лагерьта амархадаа бүтээнэ.
2022 ондо буряад хэлэ хүгжөөлгэдэ тусхай хаһа зорюулагдаа.
Эндэ амарһан үхибүүд “Минии уг гарбал” гэһэн хэмжээ ябуулгада хабаадаа, “Дуратайб шамдаа, минии Эхэ орон” гэһэн үзэмжэдэ өөрын гараар хэһэн бүтээлнүүдые табяа”, “Минии Буряад орон” түсэлдэ оролсоо.
Гэхэтэй хамта олон тоото хэмжээ ябуулганууд эндэ эмхидхэгдээ.
- Буряад хэлэ, ёһо заншалаа, үндэһэн соёлоо һэргээлгэдэ номой сангууд ехэ үүргэтэй гэжэ ойлгонобди.
Мэргэжэлтэд номуудые хүн зондо тараахаһаа гадна, нютаг нугануудай түүхэ үльгэрнүүдые, нэрэ томьёонуудые  бэдэрэлгын болон шэнжэлэлгын ажал хэжэ байнхай.
Хүн зоноо суглуулжа, аймагайнгаа нангин шүтөөнэй газарнуудтай, байгаалиин баялигуудтай ганса түрэл хэлэн дээрээ тэдэ танилсуулна.
“Сугтаа уншанабди! ” гэһэн хүүгэдэй түрэлхидэй хамтын түсэл олондо һайшаагдана.
Соёлой уран һайханай 13 бүлгэм өөрын сэгнэшэгүй хубита оруулна гээшэ, - гээд, засаг даргын орлогшо хөөрөөгөө үргэлжэлүүлнэ.
Буряад Уласай үсөөн аймагуудта буряад хэлэн дээрэ сонинууд хэблэгдэнэ.
“Хэжэнгэ” гэһэн сонин 1990 онһоо гарана.
- Сониноймнай түрүүшын дугаар 500 хэһэгээр гараа һэн.
Харин мүнөө оройдоол 200 болонхой.
Хэһэгээ олошоруулха талаар ажал ябуулагдана.
“Хэжэнгэ” хэды үсөөнөөр гарабашье, арад зомнай түрэл сониноо уншаха дуратай.
Номой сангуудта ошожо уншана.
Иимэ сонин хэблэхэдэ, ехэ гарзатай.
Олзо олоошьегүй һаа, буряад хэлэеэ алдахагүйн түлөө гээд лэ гаргажал байдагбди, - гэжэ сониной ахамад редактор Елена Дашидоржина мэдүүлнэ.
Мүнөө Хэжэнгэдэ һуралсалай болон соёлой гуламтануудай нэрэнүүд буряад хэлэн дээрэ дабтагдана.
Нютаг һууринуудай үйлсэ  гудамжануудай нэрэнүүд мүн лэ буряад хэлэн дээрэ бэшэгдэнэ.
Автор: Борис БАЛДАНОВФото: Хэжэнгын аймагай захиргаанай дурадхафан гэрэл зурагуудХэжэнгын аймаг   фото: Буряад Уласай засагай сайтһаа Буряадаймнай дуушад, хүгжэмшэд Буряад Уласай соёлой сайд Соёлма Дагаева түрүүтэй энэ үзэсхэлэндэ оролсобо.
Ород Уласаа болон түрэл Буряад нютагаа холын газарай ажаһуугшадта тэдэ мэдүүлжэ байнад.
Ород Уласнай олон үндэһэ яһатанай түрэл нютаг гээшэ.
Буряадай түлөөлэгшэдһөө гадна Татарстан, Башкир Уласуудһаа, мүн Ханты-Мансиин тойрогһоо айлшад хүрэжэ ерээ.
-Үнгэрэгшэ 2 үдэрэй туршада олон зоноор танилсаабди.
Бидэнэй зохёоһон талмайда тоогүй олон зон ерэжэ һонирхоо.
Туяна Тыхеевагай тэнгэриин бэшэг олоной һонирхол татаа.
Баттувшинай хүгжэмтэ зэмсэг дээрэ наадахадань, сугларагшад хужарлан байжа шагнана.
Буряадаймнай Оперо болон баледэй театрай гол дуушадай нэгэн Билигма Ринчинова һайхан хоолойгоороо зоной сэдьхэлдэ сэсэг таряа.
Музейн мэргэжэлтэн Эржена Найданова Буряадайнгаа соёл уралигай һайханиие үзүүлээ, - гэжэ соёлой сайд Соёлма Дагаева хөөрэнэ.
Ород Уласай делегациин бүридэлдэ ороһон түлөөлэгшэднай Энэдхэг ороной арад зониие Буряадайнгаа соёлтой танилсуулһаар.
Автор: Булат БАДМАЕВФото: Буряад Уласай засагай сайтһаасоёл  Оюна Сандакова, Улаан-Үдэ хотын “Номина” сэсэрлигые даагша: - Һуралсалайнгаа тэндэ хүрөөбди гэжэ найрлаһанаа яһала һайнаар һанаад ябадагби.
Буряад хэлэ бэшэгэй факультедэй буряад, ород болон эвенк хэлэнүүдэй таһагууд хамтаржа, һонирхолтой концерт-наада үетэнэйнгөө, багшанарайнгаа урда харуулһан байна.
Эвенк таһагай хүбүүд басагад Алсугай дуу гүйсэдхөө, сценкэ харуулаа.
Ород хэлэнэй бүлэгүүдэй нүхэднай гитара дээрэ наадаа, Анна Ахматовагай шүлэгүүдые хэлээ.
Бидэшье баһа бусадай хойно ороогүйбди.
Манай бүлэгэй Света иочин дээрэ наадаа, би буряад арадайнгаа дуу хангюурдааб.
Бүри олоншье номернууд дурадхагдаа һэн.
Оюна Цыцыкова, Улас түрын “Бэлиг” түбэй редактор:  - “Алтан дунда” һайндэрые нэгэ заа мартаад байгааб.
Танай Асуултада хабаадаха гээд, тэрэ һайхан сагай үеые һанан-һанан һуугааб.
Маанадые факультедэймнай декан амаршалһан юм.
«Шалгалта тушааһан тухай дэбтэртнай энээнһээ хойшо танай түлөө өөрөө шалгалта бариха», -  гэжэ хэлэхэдэнь, ехэ гайхаа һэм.
Энээнииень туршаагүйб даа.
Дээдэ һургуулияа дүүргэтэрээ, хэшээлнүүдээ гээнгүй ябажа, һайнаар шалгалтануудта бэлдэжэ, өөрын лэ хүсөөр һуража гарааб.
Бүлэг соогоо хэн хэндэ бэлэг үгэхэб гэжэ жээрэб татаабди.
“Бурятия” гэһэн зошод буудалай ара талаһаа ородог нэгэ багахан кафедэ сайлаха үедөө тэрэ бэлэгүүдээ барихадаа, ерээдүйдэ бэе бэеэ мартангүй ябаха гэжэ хэлсэһэнээ хэмнайшье мартаагүй.
Дээдэ һургуулияа дүүргэһээр 20 гаран жэл болобошье, уулзажа, харилсажа ябадагбди.
Владимир Буяхаев, “Информ Полис” сониной ахамад редактор: - Энэ һайндэрнай “экватор” гэһэн гоё үгөөр нэрлэгдээ.
Ехэл хүлеэгээбди, һаял 3-дахи курсда ороходоо, элдэб хэмжээ ябуулга үнгэргэхэеэ түсэблөөбди.
Мэнэ-мэнэ дээдэ һургуулияа дүүргэхэмнай гэжэ һанахадаа, зосоогоо нэгэ заа айгаадшье абагша һэм.
Суг һураһан нүхэдөөрөө һуралсалай талаар аяар 2 курс һуража шадаабди гэһэн омогорхолшье түрэгшэ бэлэй.
Бүлэгөөрөө найрлаха үедөө хүн бүхэмнай һуралсалайнгаа түрүүшын жэлнүүд тухай һанамжаараа хубаалдаа, шог ёгто энеэдэтэй ушарнуудаа һанаа.
Ерээдүйн түсэбүүдшье хэлсэгдээ.
Хатаралдаһаар, дуулалдаһаар байтарнай, үглөө болошоо һэн.
Ольга Красовская, нягталан бодологшо: - Буряадай гүрэнэй дээдэ һургуулиин экономико болон хүтэлбэриин факультет эрхимээр дүүргэһэн байнаб.
Хэды тиигэбэшье ниитын ажаябуулгада яһала һайнаар хабаадажа, номоо һайнаар үзэжэ үрдеэбди.
Табан жэлэй хугасаада хэды олон найр наадануудаар ябаһанаа элеэр һанагшаб.
Жэшээлбэл, 1-дэхи курсда оролгын найр болоно.
Жэл бүри “Оюутадай хабар” гэһэн фестивальда хабаадахаш.
Гурбадахи курсын үедэ “Алтан дунда” гэһэн һайндэр тэмдэглээбди.
Эгээл энэ үедэ факультет дотороо аха захатанай тоодо орообди гэжэ омогорхолтой ябаабди.
Энэ һайндэртөө бүлэгөөрөө боулинг ошожо наадажа хүхилдөө һэмди.
Автор: Борис БАЛДАНОВФото: Борис Балдановай дурадхаһан гэрэл зурагуудасуултадээдэ һургуули  Эрдэмэй харгыгаар «Дээрээ дахуулха ахайтаяа энхэргэн баабай эжын анхарал доро борьбо дээрээ бордойжо, һургуулиин наһа хүсэһэн, һанагдаагүйгөөр һургуулиин шаби болоһон хүмби», - гэжэ Сергей Борбодоевич хөөрэдэг.
1949 оной намар һурагша болохо түсэб бэлэдхэлшьегүй аад, «һургуули» гээшэ юун юм, хараха байна гээд ошоһониинь, багша-фронтовик Георгий Павлович Туголуков наһаа хүсөөгүй хүбүүхэниие обёороод, класс руу оруулжа, партын саана һуулгаад, ном дэбтэр барюулһан байна.
Иигэжэ Эгэтын (Мужыхын) эхин һургуулиин шаби болоод, 4-дэхиие дүүргэтэрээ эндээ һураһан.
Саашань һураха һургуулиин Мужыхада үгы байһан тула, 5-дахи класста Зүүн-Үльдэргын һургуулида ороһон юм.
Сергей Борбодоевичой эрдэм шудалха харгынь дардам жэгдэ байгаагүй гэжэ өөрынь хөөрөөнһөө ойлгохоор.
Тэрэ холын дайнай һүүлээрхи жэлнүүдтэ хамаг зоной, эхэ нютагаймнай байдал хүшэр хүндэ байһаниинь мэдээжэ.
Түбһэн газарта дунда һургуулишье байхагүй.
Тиимэһээ һураха хүсэлэнтэй хүүгэд хара багаар гэрһээ таһаржа, айл хунараар байжа һураха баатай болодог һэн.
Зүүн-Үльдэргэдэ байхадаа, айлда байжа һураад, хоёр долоо хоноод, хубсаһаяа һэлгэхэеэ, хүнэһэеэ асархаяа Мужыха руугаа ябгалдаг байгаа.
10 наһаяа гаража ябаһан үхибүүндэ холошье, аюултайшье харгы байгаал даа - аяар 20-ёод гаран модоной зай болоно.
Эгэтын-Адагай хүүгэдтэй сугтаа гараад, тэдэнэйнгээ гэртээ хүрэхэдэнь, абгамнай саашаа гансаараа гүйхэ даа.
Хаа ганса мори тэргэтэй – почтотой дайралдаад, Тайлууд (Поперечнэ) хүрэтэр ерээ һаа, ехэл баярлаха.
Хабар намарай сагта замаа сэхэлжэ, мүльһэтэжэ байһан гү, али хайлажа байһан Үдын голые гуталаа тайлаад, оло гаталагдаа.
Айлда байжа һураха гээшэ багахан үхибүүдтэ ехэ хүшэр ааб даа.
Мүнөөнэйхеэр хэлэхэдэ, шанга стресс болоно.
6-дахи класста һурахадаа, Дашижамсатан гэжэ айлда ехэ гоёор байгаа агша һэм гэжэ хөөрэдэг.
Пеэшэнэй хойно шэрээ дээрэ унтадаг байгаа.
Урда жэлдэнь 5-дахида һурахадаа, байһан айлай гэр уйтан байгаад, унтарияа газаа гаргажа орхёод, үдэшэ оруулжа, дулаасуулһан хэбэртэй болгоод, газараар унтадаг байһан хүбүүхэн өөрын шэрээтэй болоходоо, баярлаһаниинь гайхалгүй.
Мартагдашагүй ушарнууд “Дашижамсында байхадамни, нэгэ мартагдашагүй ушар һургаали болоһон юм”, - гээд хөөрэхэ.
Үбэлэй үедэ хаанаһаашьеб хахад мэшээг загаһан олдожо, булта гарта һабартаараа арилгахаяа һууба ха.
Манай хүн балай иимэ ажал хэжэ үзөөгүй байгаад, хүрэнхэй загаһанай хальһа хуулаха аад, зунайхи шэнгеэр хашарһыень хюһажа һууба.
Тэрэниие хараад, гэрэй эзэн эхэнэр Дулма Чимитовна (хожомынь Ленинэй орденто суута хонишон, олоной энэрхы эжы) ехэ энеэжэ: «Энэ хүмнай загаһа арилгахые мэдэхэгүй байна лэ», - гээ.
“Мүнөө хүрэтэрөө мартадаггүйб: «шадахагүй бэшэ, мэдэхэгүй гэжэ» зөөлэн үгэ оложо, минии зориг хухалаагүй гэжэ һанадагби”, - гэдэг.
Хойто жэлынь Дашижамсатан малда гарахадаа, нам тухай һайнаар хэлэжэ, амбай үбгэнэйдэ байлгахые хөөрэлдэһэн байдаг.
Тэндэ байхадамни, баһа нэгэ һонин ушар болоһон юм даа.
Амбайнда гансашье манай абга бэшэ, үшөө хэды үхибүүд байдаг байгаа.
Тэрэ сагай эрхээр һургуулитай газарнуудай зон һураха хүсэлтэй холын хүүгэдые хабшуулжа байлгадаг байгаа.
Эдэ багашуул өөһэд өөһэдын хүнэһэтэй, унтаха унтаритай шэнэ газар ерэдэг байһан.
Сергей Борбодоевичой хөөрөөгөөр, хүнэһэеэ амбайнгаа амбар соо хадагалдаг байгаа.
Нэгэ уршагта үдэр түлхюур бариһан абгамнай тэрэнээ гээжэрхёод, ехэл шахардуу байдалда ороо ха.
7-дохи класста һурадаг хүбүүхэн хаанашье гээһэнээ юу мэдэхэб даа: наадан, носолдоон захагүй болоо юм ааб даа.
Түрүүшын үдэр дараанса хушалтыень иража, нүхөөр орожо, эдеэгээ абаа.
Амбай үбгэн зэмэлээ юм ааб даа.
Суургынгаа сүй ходо татаха гэхэдэ, түмэр лом байхагүй, отолхо гэхэдэ, түмэрэй хюрөө олдохогүй.
Тэрэ сагта Үльдэргэдэ Дари хээтэй гэжэ суута мэдэлшэ, зондо туһатай хүгшэн байһан.
Яахашье мүрөө оложо ядахадаа, Дари хээтэйдэ ошобо ха даа.
Хүгшэн тархияа баруун мүр руугаа хэлтылгээд, зүүн шэхэндээ гараа рупор мэтэ болгон шагнаархаад, хэлээ ха: «Бурхан асаржа үгэхэ».
Тэрэ сагта совет үедэ өөдөө болоһон хүн Бурхан үгы гэжэ сэдьхэлтэй ябаад, ехэ голхорон гараа.
Гээһэн түлхюурэйнь хаана хэбтэһые заажа үгэхэ гэжэ һанаһан байгаа ха.
Тиигээд үглөөдэрынь һургуулиһаа гэртээ (амбайндаа) бусахадань, үбгэжөөл баруун ханынгаа хажуудахи орон дээрэ һуунхай, хойто ханын хажуудахи орон дээрэ абгаһаамнай нэгэ наһа дүү (12-той) Дамби Дугданай дабшалжа һуунхай хоюулаа тамхи бааюулжа байба ха.
Иимэ зониие хараад, юушье һурангүй гараад ябашоо.
Һүүлдэ мэдэхэдэнь, Дамби тулхюур асарһан байгаа.
Гайхалтайнь гэхэдэ, абга Дамби хоёр сугтаа өөдөө болоһон, тэрэ ушар тухай нэгэтэшье хөөрэлдөөгүй байгаа.
Хожом даа, хүдөө ажахынгаа институдай багшаар, факультедэй деканаар 1993 ондо хүдэлжэ байхадаа, тэрэ Дамбитаяа уулзажа хөөрэлдэхэдөө, тэрэл түлхюур тухайгаа һурахадань, “Аа-а, тиигээ- тиигээ”, - гээд, саашань тэрэ ушар тухай баһа хөөрэлдөөгүй.
Тиигээд Дамбиин дүрөөр Бурхан харагдаһан байгаа гү гэжэ һанагшаб гэдэг абгамнай.
Тэрэ ушарай һүүлдэ «Бурханиие хараагши? - гэжэ асуугаа һаань: «Харааб! » - гэхэб гэдэг.
Ябажа ябахада, элдэб һанагдаагүй ушаралнууд болодог байнал даа: һайншье, муушье.
6-дахи класста үбэлэй амаралтада Зүүн-Үльдэргэһөө гэртээ Мужыхаяа ябгалжа ябахадаа, хасараа хүлдэшоо.
Победын үхибүүдэй гэртээ ороходонь, нэгэ айлай газаань «С-80» түхэлэй трактор хараад ошоходонь, «Теплушка соо ороод һуу», - гээ ха даа.
Тэндэнь гал түлигдэнхэй, дулаан, тиигээд тэрэ хүлдэһэн хасарһаань шүүһэ гоожошоо.
Ехэхэнээр лэ хүлдэһэн хасарынь мүнөөшье хүрэтэр даарадаг юм даа.
7-дохи класста һуража байтараа үбдөөд, 8-дахи класста хүлөө гэмэлтээд, Һахал Сэбэг үбгэн хүлыень барижа, хойшолонгүй бараг болгоо.
Иигэжэ үетэнһөө нэгэ жэл үлэжэ, 1958 ондо 8-дахи класс дүүргээ.
Баабайнь Эгэтын МТС-эй түмэршэ дархан байгаа, тиигээд хайлаһан түмэрэй (баббит) ошон нюдэндэнь сэсэржэ, 1938 ондо харахагүй болошоһон.
1956 ондо оройдоол 57 наһандаа баабайнь мордоһон байна.
Эжынь бүхы юумэнэй түлөө гансаараа оролдохо даа.
1952 ондо ехээр үбдэжэ, инвалид болоо.
“Ядуу байдалтайшье һаа, эльгэ бүтэн, гэдэһэ садхалан, дахаха ахайтай – нэгэшье зобожо ябанаб гэжэ һанагдаашьегүй даа”, - гээд, хөөрөөгөө үргэлжэлүүлнэ.
1960 ондо Мужыхынгаа дунда һургуули дүүргэжэ, Цырен-Доржо ахынгаа айл боложо түбхинэһэн Улхасаа (Гонда) нютаг эжытэеэ ошожо, «Путь социализма» колхоздо 1 жэл трактористаар хүдэлөө.
Тэрэ сагта хайрата эжынь олон үнэр баян боложо байһан Цырен-Доржо хүбүүнэйдээ үхибүүдыень харалсан хамһалсажа байгаа.
Эрдэмтэн болохо заяатай Һураха хүсэлэн ехэ байжа, 1961 оной намар Буряадай гүрэнэй хүдөө ажахын институдта шэнэ нээгдэһэн механизациин факультедэй табан экзамен барижа, спецпредмедүүдээрээ 14 балл абаа: математика (бэшэмэл) – «5», математика (сээжэ) – «4», физикэ (сээжэ) – «5».
“Нэгэ потогой 100 гаран зон сооһоо гурбан лэ хүн 14 балл абаагша һэмди”, - гэжэ хөөрөө һэн.
“Түрүүшын экзамен литература тушааха байгаа һаа, гэртээ бусаха һаабзаб даа, - гэжэ хүхихэ.
- Институдта орохо болоходоо, костюм абаха хэрэгтэй боложо, Нарһатаар, Погромноор бэдэрээд олонгүй, Мужыхаһаа 50-дахи размерэй костюм абаад, үмдэниинь хоолойсоом, пиджагынь үбдэгсөө шахуу, иимэ хүбүүн Улаан-Үдэ ерээгшэ һэм”, - гэжэ хөөрөө һэн.
Оюутан ябаха жаргалтай хаһа сүлөөгүй түргэн үнгэрөө һэн бэзэ.
1966 ондо улаан дипломтойгоор институдаа дүүргэжэ, “инженер- механик” гэһэн мэргэжэлтэй болоһон байгаа.
Эрхим дипломтой залуу мэргэжэлтэниие «Тракторы и автомобили» гэһэн кафедрада ассистентээр үлөөһэн юм.
Гурбан жэл энэ ажалдаа амжалтатай хүдэлөөд, Челябинскын хүдөө ажахын механизаци болон электрификациин институдай аспирантурада орожо, очно һураһан юм.
Тэрэнээ дүүргээд, техническэ эрдэмэй кандидат болоһон.
Удаа дараалан доцент болоо.
48 жэл БСХИ – БГСХА-да хүдэлжэ гараһан, тэрээн сооһоо 17 жэл соо механизациин факультедэй деканаар ажаллаа, 10 жэл соо кафедрые даагаа.
«Ородой Холбоото Уласай дээдэ һургуулиин габьяата хүдэлмэрилэгшэ», «СССР-эй дээдэ һургуулиин отличник», «Буряад Уласай габьяата инженер» гэһэн хүндэтэ нэрэ зэргэнүүдтэй.
«Россиин түрүү хүнүүд» гэһэн энциклопеди соо нэрэнь оруулагданхай.
«Патриот России» гэһэн дурасхаалай медаляар, мүн «Буряад ороной һайн дураараа Ород гүрэнэй мэдэлдэ ороһоор 350 жэлэй ойн медаляар» шагнагданхай.
Буряад Уласай Арадай Хуралай грамота, бэшэшье олон хүндэлэлэй грамотанууд байха.
Мүнөө 80 наһаяа угтажа байһан аба, абгамнай ажал хүдэлмэридөө тон нягта нарин, оролдосотой, зааһан оюутадтаа, сүг хүдэлһэн зондоо хүндэтэй, ажалайнь үрэ дүн үрэжэлтэй байһыень дээрэ дурсагдаһан шагнал хайрануудынь гэршэлнэ.
Хүдэлжэ ябахадаа, ганса ажалаа хараад һуугаагүй, олониитын хэрэгтэ эдэбхитэй хабаададаг байгаа.
Партбюрогой гэшүүнээр, факультедэйнгээ партиин эхин эмхиин секретаряар, институдайнгаа парткомой гэшүүнээр һунгагдаа.
1989 ондо партиин Буряадай обкомой кандидадай гэшүүндэ дэбжүүлэгдэһэн байна.
Жаргалтай бүлэ Хүнэй наһанда ганса ажал бэшэ, илангаяа гэр бүлын байдал онсо һуури эзэлдэг.
Энэ талаар абгатамнай эбтэй эетэй, үнэр баян, жаргалтай бүлэ болоно.
Аяар таби гаран жэлэй саана, 1966 оной зунай зүлгыхан хаһада, Сергей Борбодоевич ба Дугарма Ринчинимаевна хоёр хуби заяагаа холбоод, мүнөө ан- бунхан Улаан-Үдэдэ ажаһууна.
«Эреэхэн зүрхэнэйм дура буляаһан эжэлхэн гансадаа баяртайб», - гэжэ Сергей Борбодоевич наһанайнгаа найдамтай хани Дугарма Ринчинимаевна тухай хэлэхэл байха.
Дугарма Ринчинимаевна Дамбаева Үльдэргэ нютаг тоонтотой, хүдөө ажахын институдай «хүдөө ажахын нарилан тоологшо» гэһэн мэргэжэлээр дүүргэһэн юм.
Эхиндээ Яруунынгаа «Коммунизм» колхоздо хүдэлөөд, саашань 28 жэлэй туршада статуправленидэ ахамад бухгалтераар хүдэлжэ гараһан.
Үрэжэлтэй ажалайнгаа түлөө Ородой Холбоото Уласай Госкомстадай Баярай бэшэгээр урмашуулагдаһан, «Управлениин кадрова ажалшан» гэһэн хүндэтэ нэрэ зэргэтэй, мүн Россиин Федерациин «Ажалай ветеран» юм.
Дугарма абгайхамнай шэн нарин ажалшан байхаһаа гадна, нэн түрүүн номгон даруу, олые багтааха һайхан, уужам сэдьхэлтэй наһанай нүхэр, элбэг баян гартай, хүндэмүүшэ гэрэй эзэн эхэнэр, энэрхы сэдьхэлтэй энхэргэн эжы, хүгшэн, нагаса эжы.
Мүн маанадтаа, түрэлхидтөө, тон дүтымнай, урдаа хараха, жэшээ болохо, ходо маанадаа үмэгшэлэн, дали дороо хамгаалан ябаһан абгаймнай.
Эхын жаргал эдлэһэндээ, үри хүүгэдтээ баяртайб гэжэ һанадаг байха.
Гурбан алтан үринь байра бай- далаа түбхинүүлэнхэй, бата бэхи айлнууд юм.
Ехэ басаган Соелма Сергеевна Москвагай технологическа институт «инженер-технолог» гэһэн мэргэжэлээр дүүргэнхэй.
Техническэ эрдэмэй кандидат, доцент, ВСГУТУ-да хүдэлдэг.
Нүхэрынь Марк Анатольевич Аюшеев Москвагай Тимирязевай академи ба Москвагай гүрэнэй университет дүүргэһэн, экономикын эрдэмэй кандидат, олон жэлэй туршада «Русский стандарт» банкын түлөөлэлгын эмхиин директорээр хүдэлһэн, мүнөө хубиин хэрэг эрхилэгшэ.
Хоёр хүбүүдтэй: Дандар хүбүүн ВСГУТУ-гай магистратурада һурана, бага хүбүүн Намжил – 3-дахи лингвистическэ гимназиин 11-дэхи ангиин һурагша юм.
Хоёрдохи басаган Туяна Сергеевна Буряадай багшанарай дээдэ һургуулиин физикын багша мэргэжэл шудалһан, техническэ эрдэмэй доктор.
Нүхэрынь Михаил Георгиевич Дембелов – физико- математическа эрдэмэй кандидат.
Ударидагша ба ахалагша эрдэмэй хүдэлмэрилэгшөөр ИФМ СО РАН- да хүдэлдэг.
Хоер басагадтай: Александра Санкт-Петербургын ИТМО университедэй магистратура дүүргэнхэй, Дари – СПбГУПДТ 3-дахи курсын оюутан.
Одхон хүбүүн Радна Сергеевич хоёр дээдэ һургуулитай: ВСТИ-гэй «инженер-системотехник», БГСХА- гай «инженер-механик» гэһэн дип- ломуудтай.
Буряад Республикын Гостехнадзорой управленидэ захиралай орлогшоор хүдэлдэг.
2011 ондо «Буряад Уласай габьяата инженер» гэһэн нэрэ зэргэ олгогдонхой.
Нүхэрынь Баярма Александровна 1993 ондо багшанарай институдай (БГПИ) түүхын факультет дүүргээ, 2000 ондо Зүүн Сибириин МВД- гэй институдай юриспруденциин факультет, 2017 ондо ВСГТУ-гай графическа дизайнда һуража, хамта дээрээ гурбан дипломтой мэргэжэлтэн болоно.
Ажалайнгаа намтар Дотоодын хэрэгүүдэй таһагта эхилээд, саашань ФССП-гэй управленидэ хүдэлөө.
Мүнөө үедэ Баярма – гэрэй эзэн эхэнэр болоно.
Уран гартай, зохёохы ажалда бэрхэ, урлаха, гэр байра гоёохо абьяастай.
Маанадтаа, түрэлхидтөө ходо туһалжа, зүбшөөл үгэжэ байдаг.
Хоер басагадтай: Юмжана – Урда Солонгосой Сеул хотодо Кванун университедэй 3-дахи курсын оюутан, Дарима – Дурна зүгэй (ДВФУ) востоковедени ба африканистикын факультедэй 1-дэхи курсын оюутан.
Абгатанаймнай үхибүүд угаа дахажа, даамай номгохонууд, бодолтойнууд, бата бэхи айлнууд болонхой, үри бэеэ дэгжээжэ, ажана тэнюун ажаһууһандань баяртайбди.
Гурбан зөөлэниие эдлэхэ Үндэр хуби заяатай – Гурбан һайхан хүүгэдэй Гэртэхин боложо жаргаһан абгатамнай!
Түрэлхидтөө туһатай Манай баабай - Борбодоев Цырен-Доржо (Ким) Борбодоевич – Сергей Борбодоевичой ахай, 1935 оной мартын 5-да түрэһэн байна.
1959 ондо манай эжы, Долгор Цыренжаповна Аюржанаеватай айл боложо, 1960 ондо ехэ хүбүүн Бато-Баяр гаража баярлуулһан.
Саашань Ринчинима 1961 ондо, Ринчин-Ханда 1962 оной, Ешин- Хорло 1965 оной.
Иимэ 4 һайхан үринэртээ болоод байтараа, хара залуугаар 1966 оной сентябрь соо хүндэ үбшэндэ нэрбэгдэжэ, оройдоол 31 наһандаа алтан дэлхэйһээ халин ошоо.
Эгээл багань жэл хахадтай, ехэнь оройдоол 6-тай сурба зон үлэһэн байна.
Хүбүүнэйнгээ олон боложо үнэржэхэдэнь, хүгшэн эжымнай ото байлсаһан, хамһал- саһан.
Хүбүүнэйнгээ мордоходо, бэриингээ байдал хүнгэдхэжэ, Ринчин-Ханда басагыень дахуул- жа, Сергей хүбүүнэйдээ ерэжэ, саашань һургуули, дээдэ һургуули дүүргүүлжэ, айл болголсоод, ехэ хүбүүн Баирыень харалсажа хамһалсаа.
Абгатамнай гансашье Ринчин-Хандые бэшэ, Бато-Баяр, Ринчинима, Чимит ахайнгаа 8 үхибүүдые дэмжэлсээ.
Бултыемнай дүнгэжэ, хамһалсажа, айл бүлэ болголсожо, ороходомнай урин дулааханаар энеэбхилэн, халуун сайгаараа угтажа, үреэл-үгэеэ хэлэжэ, хододоо хүлеэн байдаг абгатамнай.
Алишье сагта маанадайнгаа урагшатай, һайн ябахадамнай, хэмгүй баярлажа, алдуу эндүү гаргаа һаамнай, һанаагаа зободог абгатамнай.
Бэе бэедээ халуун энхэрэл гаргаха, хайра дураяа бэлэглэхэ ябадал хайрата хүгшэн эжымнай эхи табиһан ябадал (жэшээ) гэжэ һанадагби.
Һохор нүхэртэй, олон үхибүүдые гээһэн (найман хээли болоһон), ажалай хүндые туйлажа гараһан, юумэ үзэһэн хүгшэн эжы Дари Цыденовнагаймнай дурасхаалынь сэдьхэл зүрхэндэмнай тон мүнхэ.
Эжымнай 83 хүрэһэн.
Сергей Борбодоевичой деканаар дэбжүүлэгдэхэдэнь, эжынь - Дари Цыденовна хүбүүндээ захиһан байгаа: «Олон зониие дааха, хүнэй үхибүүдэй хуби заяа шиидхэхэ – харюусалгатай ажалтай болобо гээшэш.
Үншэн, ганса эхэтэй үхибүүдые, ядуу байдалтай зондо туһалжа ябаарай.
Өөрөө ямар байдалда өөдөө болоһоноо бү мартаарай».
Энэ эжынгээ нангин захяае огто мартангүй, хүдөөһөө ерэһэн үхибүүдтэ ханалгатайгаар хандажа, саашадаа өөрынгөө үхибүүдтэ дамжуулан ябаһан юм.
Абгындаа булта обооржо, туһалуулжа энэ болообди.
Хүлеэн хүһэн байдаг заншалынь Дугарма абгайһаамнай эхитэй.
Ходол урин номгон, нэгэ зантай, хашаржа, залхууржа байхагүй, уужам даруу, хүлеэсэтэй эжымнай гэхэдэ, огтошье алдуу болохогүй.
Бидэ, Цырен-Доржо (Ким) ахайнь үхибүүд, ашата эжынгээ үргэмжөөр, хүгшэн эжы, абгатанайнгаа туһаламжаар (дүнгэлтөөр) һургуули һудар шудалжа, булта гэр бүлэ болон түбхинэжэ, үри бэеые үдхэжэ, аша зээнэртээ баярлажа, сагаан толгойтой үбгэд хүгшэд боложо, 60 гаража ябанабди.
Хайрата баабайемнай үгылүүлэнгүй, маанадаа хайрлан үндылгэлсэһэн абгатанаймнай хубита ехэ даа!
Мүн орон нютагай үргэмжэ байгаа юм даа!
Наһанаймнай замые гэрэлтүүлэн, зүб харгыемнай зааһан хүндэтэ абгамнай, танаа үнэн зүрхэнһөө 80 наһанайтнай алтан ойгоор амаршалаад, элүүр энхэ, хүл хүнгэн, сарюухан, сэдьхэл дүүрэн арюухан, үри бэеынгээ дулаахан дүхэриг соо гурбан зөөлэниие эдлэжэ, Дугарма абгайтаймнай үшөө олон жэлдэ һуухатнай болтогой!
В. Филипповэй нэрэмжэтэ Буряадай Хүдөө ажахын академиин дэргэдэ шатараар клубай нээгдэхэдэ, ехэ һургуулиин ветерануудай дунда турнир эмхидхэгдээ.
Тус турнирай гол шүүгшын туһалагша Сергей Борбодоевичиие БГСХА-гай ректор Бэликто Цыбиков 80 наһанайнь ойн баяраар амаршалаад, «Буряад Уласай болбосорол хүгжөөлгэдэ горитой хубитаяа оруулһанай түлөө» медаль зүүлгээ.
Түшэбэл, уула шэнги, Түрхибэл, алтан шэнги, Сагаан сэдьхэлтэй, Сэхэ сэбэр харгытай, Сэсэн хурса бодолтой - Иимэл даа манай абга Ешеев Сергей Борбодоевич!
Амаршалагшад: Борбодоев Ким Борбодоевичой ба Ешеев Чимит Борбодоевичой үри хүүгэд, аша зээнэр Намайгаа бү наймаалыт даа!
Хүйтэн үбэлэй үлэн хооһониие дабажа гараха аргагүй болоходоо, түрэһэн басагадаа худалдаанда гаргана.
Гүрэнэй экономикын талаар яһала хүндэ саг тулажа ерэнхэй.
Баруун гүрэнүүдэй ехэнхинь Афганистанай урдаһаа ехэхэн хашалтануудые табихадань, тэндэхи зоной тиимэшье һайн бэшэ ажабайдалынь бүри түргөөр уруудаа.
Хүн зониие ажалаар хангаха эмхинүүд байхагүй.
Тэндэхи мүнгэниинь үдэрһөө үдэртэ хүсэгүй болоно.
Гэр бүлөө тэжээхэ гэжэ эрэшүүлынь ямаршье ажалһаа сухаринагүй.
Теэд ажал байхагүй, тэрэнь харамтай.
Сүхэрхэдөө, түрэһэн басагадаа худалдаха гэжэ шиидхэбэри абана.
Заркой Абдула хоёр 9-тэй Муайтон, мүн 4-тэй Зейхун басагадаа худалдана.
Басагандань һанаатай зон гэртэнь хүрэжэ ерээд, тэдэнэйнь дуулаһаар байтар сэн тухайнь хэлсэнэ.
Нэгэ басаганайнгаа түлөө 150-200 мянган түхэриг эринэ, тэрэнь 500 доллар болоно.
-Түрүүн хүдөө ажахы эрхилдэг бэлэйб.
Сагай муудахада, мүнгэ зээлеэр абаа һэм.
Тэрэнээ бусаагты гэжэ үдэр бүри намда мүнгэ урьһалһан хүнүүдни хэлэнэ.
Үри шэридээ баригдажа, үри хүүгэдээ тэжээхэ аргагүй болооб даа.
Энэ ушарһаа боложо, басагадаа худалдая гэжэ шиидээбди.
Ондоо гэр бүлэдэ ошобол, туража үхэхэгүй, - гэжэ гэрэй эзэн Абдула хэлэнэ.
Хэлсээнэй боложо байхадань шагнажа һууһан басаганиинь эжынгээ үбэртэ няалдаад: «Намайгаа бү худалдыт даа, би үшөө бага байнаб», - гэжэ бархирна.
Тэрэнэй хаб харахан бэлтэгэр нюдэдһөө тобшын зэргэ мүнгэн дуһал харахан хасар дээгүүрнь мэлмэрэн мухарина.
Энээниие хараһан хүнэй зүрхэ сэдьхэл юундэ хүмэрихэгүйб даа?
Тэбэри түлеэн хэдытэб?
Манай Буряад нютагта орходоо, Афганистанда һураггүй дулаан ааб даа.
Тиибэшье үбэлэй сагта хүйтэрхэдэнь, тэндэхи зон яһала зүдэрдэг.
Элһэн губитай, хадалиг шулуутай газарта модон хаанаһаа ургахаб даа?
Модотой газарһаа түлеэ бэлдэһэн зон тэрэнээ үнэтэйгөөр худалдана.
Тэбэри түлеэн 100 афгани үнэтэй болоно.
Тэрэнь хоёр үдэшэ хубаажа түлеэд лэ дүүрэнэ.
Үдэрэй туршада хүдэлжэ олоһон мүнгэндөө гэрэй эзэнэй адха талха худалжа абахадань, тэрэнэй һамганиинь хэдэн лепёошхо шаража, үри хүүгэдтээ эдюулнэ.
-Түрүүн үйлсэдэ хэбтэһэн хаядаһа, хог бог түлижэ, гэр байраяа дулаасуулдаг һэмди.
Мүнөө тиимэ хогшье олдохоёо болёо.
Басагадаа худалдажа, мүнгэ олоогүй һаа, бултадаа хүлдэжэ, үлдэжэ үхэхэбди.
Түрэһэн үриеэ худалдахада, хэды хайратай байгаашье һаань, бэшэ арга харанагүйбди, – гэжэ Заркой эхэнэр хэлэнэ.
Баһал адли байдалтай     Себатулын гэр бүлын байдал хүршэһөө дээрэ бэшэ.
Тэдэнэр 5-тай Зейнат гэжэ нэрэтэй басагаяа наймаална.
Худалдаанда басагаяа табиһан сагһаань хойшо 2 долоон хоног үнгэрөө.
Зейнат басаган оройдоо 5-тайшье һаа, боложо байһан юумэн тухай хуу ойлгоно.
Үри бэеэ худалдажа байһан хүршэнэрөө хаяа хадхажа ажаһуугаа айлынь шоо үзэнэгүй.
Хүндэ байдалда ороһон хүршэнэртөө туһалха ямаршье аргагүй, өөһэдыгөө хангаха мүрөө бэдэрнэ.
Афганистанай арад зон ислам шажан баримталдаг гэжэ мэдээжэ.
Энэ шажанай үзэлөөр эхэнэр хүн гээшэ балай тоогдодоггүй.
Хадамда үгэһэнэй һүүлээр басаганайнгаа хуби заяагаар һонирходоггүй шахуу.
Һамган болгоноНэгэ бага зэргэ шадалтай эрэшүүл үгытэй ядуу гэр бүлэһөө басагадыень худалдажа абаад, наһанайнь хүсэхэдэ, өөрынгөө һамган болгоно.
Тэндэхи арад зоной заншалаар 13-14-тэй басагад хадамда гараха наһандаа хүрэнэ.
Ондоо гүрэндэ иимэ ябадал үзэгдэбэл, хуулиин ёһоор хэһээлтэдэ орожо, хэдэн жэлээр түрмэ шорондо хаягдаха һэн.
Бүхы юумэн жэшээтэй«Юһэн һара соо юумын гамтай шэрэн», энэ дэлхэйдэ түрэһэн алтан үриеэ худалдажа ажамидарха баатай арад зониие харахада, хайратай даа.
Ундаа харяаха сэбэр уһатай гол мүрэнүүдтэй, ой тайгаар баян, адуу малаа үсхэжэ, эдихэ уухатай ажаһуужа байгаа буряад-монгол арад зон буянтайл байналди даа.
Автор: Булат БАДМАЕВФото: dymontiger. cjmдэлхэйн зоной ажабайдал  Мэнэ hая алтан дэлхэйдэ мүндэлжэ, «нара хараhан» номой түлɵɵлгэдэ Хурамхаанай аймагай Захиргаанай засаг дарга Леонид Будаев, Хурамхаанай аймагай соёлой таhагай дарга Тамара Монтоева, «Балдан Брэйбун» дасанай шэрээтэ Бато Шареев, Бултумурай дасанай шэрээтэ Баир Батоцыренов, Буряадай Уран зохёолшодой холбооной түрүүлэгшэ Сергей Доржиев, Буряадай элитэ уран зохёолшо Алексей Гатапов, Россиин Уран зохёолшодой холбооной гэшүүн Елизавета Бильтрикова, номой эбээн тэдхэгшэ, меценат  Станислав Гармаев болон авторай түрэлхидынь, нүхэдынь болон уншагшад хабаадаhан байна.
Юрын үгын хэшэгтэй «Буддын шажан тухай юрын үгэнүүдээр» гэhэн ном Олег ламхайн hүүлэй 6-7 жэлэй туршада hүзэгшэдэй асуудалнуудта харюусажа, Интернедэй социальна бүлгэмүүдтэ толилогдоhон ниитэлэлнүүдhээ бүридэнэ.
Тиихэдээ буддын шажанай гүн ухаанай орёо ба гүнзэгы удхатай   hургаалнууд  юрын хүндэ ойлгосотой ба hонирхолтойгоор бэшэгдэhэн.
Шареев Бато ламхай иигэжэ онсо тэмдэглэhэн байна:- Мүнɵɵ үедэ Буряад орондо хамтадаа 40-ɵɵд дасанай шэрээтэнэр буянта хэрэгүүдые үйлэдэнэбди.
Тэдэнэй тоодо Бурханай номуудые сэхэ оршуулдаг эрдэмтэй ламанар бии.
Энэ хадаа айхабтар орёо ба бэрхэшээл ехэтэй хэрэг юм даа!
Харин гансал Олег ламхай тэдэниие ɵɵрын юрын хэлээр олондо ойлгуулжа бэшэдэг тусхай оюун бэлигтэй.
Дасанда абарал, айладхал гуйжа ерэhэн hүзэгшэдтэ ямар  нэгэн нангин hургаалай удха шанарые тодоор ойлгуулхын хэрэгтэ бэрхэшээлнүүд нэгэтэ бэшэ ушардаг.
Тиимэhээ Олег Намжиловай  хэблэhэн тус ном юрын hүзэгшэдhɵɵ гадна лама санаартандашье ехэ хэрэгтэй гэжэ тоосоогүй.
Энэ ном буддын шажанда hүзэгтэй айл бүхэндэ нангинаар хадагалагдажа, үдэр бүхэндэ уншагдажа байха ёhотой сэнгүй хэблэл!
Һургуулиин наhанай үхибүүдэйшье, үндэр наhатай үбгэд хүгшэдэйшье адли зэргэ ядамаргүй ойлгожо, hонирхожо уншаха ном буряад арадай ба бурхан шажанай ёhо заншалнуудай алтан абдарые баяжуулба!
ЛАМА, БЛОГЕР, УРАН ЗОХЁОЛШОНамжилов Олег Найданович 1972 ондо Баргажанай аймагай Борогол нютагта түрэһэн юм.
Дунда hургуулиин удаа сэрэгэй алба гараа, удаань Ивалгын дасанай буддын шажанай университет амжалтатайгаар түгэсхэhэн намтартай.
«Сэгэнүүдэй Масандай хаанай аяншалганууд», «Чингис хаанай Баргут», «Соодой ламын мүрɵɵр», «Буддын шажанай түүхэнүүд», «Сансарын бадаршан» гэhэн номуудай автор мүн.
Тэрэнэй хажуугаар Олег Намжиловай зохёоhон хүгжэм, үгэнүүдтэй дуунуудай видео – клипүүд, буддын шажанай түүхэнүүдтэй видеофильмүүд буулгагдаhан.
Мэдээжэ блогерой социальна бүлгэмүүдэй, ютуб – каналай олон мянган аудиторинь үдэр бүри шэнэ мэдээнүүдые хүлеэдэг.
Yшɵɵ олон мянгаад хүнүүд Олег Намжиловай үдэр бүриин зурхай хүлеэжэ, тэрэнэй зүбшɵɵлнүүдээрнь хуби заяагаа заhан зохёодог заншалтай.
Баяр ёhололто хэмжээниие Олег Намжиловай зохёоhон уянгата дуунууд шэмэглээ, амаршалгын дулаахан үгэнүүд, буян хэшэгэй үреэлнүүд зэдэлээ.
Автор: Баярма БАТОРОВАФото: Хурамхаанай аймагай захиргаанай гэрэл зурагшэнэ номтой танилсалга  Максим Максимович Молонов, барилдаагаар уласхоорондын классай спортын мастер, Ород гүрэнэй габьяата һоригшо: - Буряадай багшанарай дээдэ һургуулиин физико-математическа факультедтэ һурааб.
Тиимэһээ бултантай адли шалгалтануудаа тушаадаг һэм.
Барилдаашан гээд, хэншье миин сэгнэлтэ табидаггүй бэлэй.
Түрүүшын курс дүүргэхэдэмни, намайе сэрэгэй албанда татажирхаһан юм.
Хоёр жэл соо ябажа ерээд, 2-дохи курсда октябрь һараһаа һуралсалаа үргэлжэлүүлээб.
Энэ багахан хаһа соо олон юумэн мартагдаад байгаа.
Тиимэһээ зарим шалгалтануудаа 2-3 дахин тушаагша һэм.
Бүхы юумэеэ һанажа, сээжэлдэжэ зобооб.
Шэнээр юумэнүүдтэ һурааб гэхэдэ, алдуу болохогүй.
Мүнөө хүнгэн бэшэ сагта эрдэм һуралсалгүй хаанашье ошохогүйш, амжалта туйлахагүйш.
Шэлэһэн мэргэжэлээрээ һайнаар һуража, бүхы юумэ ойлгожо абаха хэрэгтэй.
Һайнаар номоо үзөөгүй һаа, муу, хэндэшье хэрэггүй мэргэжэлтэн болохош.
Һуралсалаа наһанай хэрэг болгон, ямаршье наһандаа эрдэм мэдэсэеэ үргэдхэжэ ябагты.
Тумэн Базардараевич Цыремпилов, Хориин аймагай Хандагай һууринай һургуулиин буряад хэлэнэй багша: - Зүүн Сибириин гүрэнэй технологическа дээдэ һургуулида оюутан ябааб.
Бүхы шалгалтануудаа яһала һайнаар тушаадаг һэм.
Ганса черчениин хэшээлнүүдтэ бэрхэшээлтэй дайралдагша бэлэйб.
“Теория механизма машин” (ТММ) гэһэн шэглэлээр шалгалтануудые тушааһанаа бүхы наһаараа һанажа ябадагби.
Энэ ТММ-ые “ты моя могила” гэжэ оюутад шоглон нэрлэгшэ һэн.
Мүн багшамнай гайтай шанга байгаа.
Хуу бултадаа тэрээнһээ айгша һэмди.
Шалгалтын үедэ шпаргалка харажархёо һаа, намнажа гаргажархиха.
Ороод билет татахадамни, мэдэхэгүй уравнени тушаалдаа.
Бэлдэлгэдэ үгтэһэн сагта һургуулиингаа эрдэм мэдэсэ хэрэглэн, зүб харюуень оложорхёоб.
Теэд бүхы дүримөөр тэрээниие хээгүйб.
“Яагаад хээбши? ” - гэжэ багшын асуухада, өөрынхеэрээ хэһэнээ харуулааб.
Ганса зүб харюугай түлөө “3” гэһэн сэгнэлтэ абааб.
Суг һурадаг нүхэдни ехэ гайхаа бэлэй.
Бүхы лекцинүүдтээ ябаад, багшынгаа хэлэһэн юумэ сагтань бэлдээд ябабал, шалгалтаяа һайнаар тушаахат, өөһэдөөшье дээдэ гарай мэргэжэлтэд боложо шадахат гээд, залуу халаанда хэлэхэ байнаб.
Оксана Анатольевна Ключерева, «БМК» гэһэн хизаарлагдамал үүргэтэй эмхиин генеральна захирал: - Буряадай гүрэнэй хүдөө ажахын академидэ дээдэ һургуулиин хоёр диплом абаһан байнаб.
Оюутан ябаһан хаһа эгээл гоёл даа.
Бүхы оюутадтал адли эгээл аймшагтай шалгалтанууд түрүүшын курсда һурахадамни дайралдаа.
Дээдын тоо бодолгоор муу байгааб гэхэдэ, алдуу болохогүй.
Хүнэй наһанай ажабайдалда тиимэ хэрэггүйшье һаа, экономическа факультедтэ энэмнай гол һуралсалай зүйл болоно бшуу.
Һайнаар мэдээгүй һаа, саашанхи  һуралсалда муугаар нүлөөлдэг гэжэ ойлгохо хэрэгтэй.
Тиимэһээ ехээр һанаагаа зобохош, унтангүй сээжэлдэгшэ бэлэйб, шпаргалка һайса бэшээ һэм.
Хэшээлнүүдтээ ябаад, лекцинүүдые бултыень бэшээд ябаха хэрэгтэй.
Һуралсалдаа анхаралтайгаар хандагты.
Алла Дамбаевна Намсараева, Буддын заншалта Сангхын Ивалгын дасанай пресс-секретарь:  - Ленинград хотын университедтэ сурбалжалагша болохо зорилготой һураһан байнаб.
Түрүүшынгээ үбэлэй сесси һургуулида адли бэлэнээр тушаахаб гэжэ һанааб.
Тиигэжэ шалгалтын урда үдэшэ, һүниндөө бэлдээд ошоо һэм.
Унтажа садаагүй, толгой соогоо хуу юумэеэ худхаһан хүнүүд ябаабди даа.
2-3 шалгалтаяа иигэжэ гараа бэлэйб.
Энэ ушарһаа боложо, залуу халаанда иигэжэ хэлэхэ байнаб.
Жэлэй хугасаада һайнаар һураад, шалгалтын урда заал һаа һайнаар унтаад ошохо хэрэгтэй.
Сурбалжалагша болохын түлөө һуралсал өөрын онсо маягтай.
Тэндэ тон ехэ мэдэсэ хэрэгтэй болоно.
Хэлэнүүдые, уран зохёолнуудые үргэнөөр шудалхаш даа.
Ород болон хари гүрэнүүдэй мэдээжэ уран зохёолшодой бүтээлнүүдые заал һаа мэдэхэ ёһотойш.
Тэдэниие нэгэ һүнеэр сээжэлдэхэгүйш.
Һуралсалай жэлэй эхиндэ ямар ном уншахабши гээд, багшашни бүридхөөд, даабари үгэхэ.
Бүхы зохёолнуудые уншахаб, ерээдүйдэ өөртэмнил хэрэгтэй болохо гэжэ ойлгоо һэм.
Санкт-Петербургын дээдэ һургуулида бэрхэ, үндэр нэрэ солотой багшанар хүдэлдэг юм.
Тэдэнэй лекцидэ ябаагүй һаа, шамайе зобоохо.
Ном сооһоо юумэ буулган бэшээд ерэхэдэшни, тоохогүй.
Хэшээлнүүдтэ юун гэжэ хэлээб, тэрээнииень лэ шалгалтадаа дамжуулха ёһотой байгша һэмди.
Автор: Борис БАЛДАНОВФото: Борис Балдановай гэрэл зурагуудоюутад  «2030 ондо иимэ харгы баригдажа дүүргэгдэхээр хараалагдана.
Аяар 17 мянган километр утатай, түргэн гүйлгэхэ арга боломжотой зохид харгы баригдаха.
Жэшээнь, мүнөө дээрээ 5 мянган км утатай иимэ харгынууд баригданхай», - гэжэ Ород Уласай Засагай газарай Түрүүлэгшын орлогшо Марат Хуснуллин хэлэнэ.
Ород Уласай урда талаар Казань, Екатеринбург болон Тюмень хотонуудые дайраад, зүүлжээ томо-томо хотонуудые тойрожо баригдаха юм ха.
Улаан-Үдэ, Шэтэ хотонууд шадар Монгол, Казахстан болон Хитад гүрэнүүд руу шэглэһэн һалаанууд баригдаха.
Екатеринбург хото хүрэтэр баригдаха харгынь ехэ барилгын түрүүшын шата болоно.
Тэрэнь «Восток» гэжэ нэрэтэй, ерэхэ жэлдэ энэ барилга дүүргэгдээд, ашаглалгада тушаагдаха ёһотой.
Баруун талаһаа зүүн тээшээ шэглэһэн харгы 44 можо нютагай дэбисхэр дээгүүр гараха юм.
Автор: Булат БАДМАЕВХаргыМоскваВладивосток  Һайндэрэй үедэ Баргажанай элитэ ехэ хүбүүдэй нэгэн, Буряадай арадай ирагуу найрагша Солбон Ангабаевай нэрэмжэтэ Хурамхаанай номой санда «Боолон-Түмэр» нэгэдэлэй ойн баярай һайндэр эмхидхэгдээ.
Һайндэртэ дашарамдуулан, нютагай бэшээшэдэй VII суглуулбаритай танилсалга болобо.
Тус нэгэдэлые олон жэлэй туршада бэлигтэй сэдхүүлшэн, уран зохёолшон Владимир Пунсокович Будаев шадамар бэрхээр ударидана.
Уран үгэдэ эльгэтэй зоной байгуулһан «Боолон-Түмэр» нэгэдэлнай 50-тай болобо.
Энэ ушараар та олониие халуунаар амаршалаад, зохёохы ажалдатнай амжалта хүсөөд, бүхы һайн һайханиие үреэнэб.
Хурамхаанай аймагай захиргаанай зүгһөө 30 мянган түхэригэй үнэмшэлгэ барюулнаб, - гэжэ Хурамхаанай аймагай засаг даргын социальна талаар орлогшо Борис Базаров үгэ абахадаа хэлэбэ.
Ульһа дулаахан иимэ уулзалганууд хэзээдэшье урматайгаар үнгэрдэгынь мэдээжэ.
Уран гуурһатан иимэ хэмжээ ябуулгануудта уулзажа, сэдьхэлээ ханаажа таранад.
Буряадтаа суутай «Боолон-Түмэр» нэгэдэлэй ээлжээтэ һайндэрэй баярые хубаалдахаяа «Буряад үнэн» Хэблэлэй байшанай захирал Даши-Доржо Найманович Болотов, «Байгал» сэдхүүлэй редактор, Буряадай арадай ирагуу найрагша Галина Хандуевна Базаржапова-Дашеева, захил хэлгын таһагай мэргэжэлтэн Лариса Дамдинсуруновна Цыбенова гэгшэд хүрэжэ ерэһэн байнад.
Иимэ нэгэдэлнүүд түрэл буряадаараа бэшэхэ шүлһэтэй зоной уурхай болоно.
Тиимэһээ бидэ нэгэл ажалтай зон гээшэбди.
Үндэһэн «Буряад үнэн» сониной талаһаа эндэ сугларагшадые халуунаар амаршалнаб.
Гуурһан дороһоо мүндэлһэн бүтээлнүүдээ түрэл сониндоо хэблүүлжэ байгты, бидэнэй зүгһөө энэ талаар дэмжэлтэ хододоо байха, - гэжэ «Буряад үнэн» Хэблэлэй байшанай захирал Даши-Доржо Найманович Болотов хэлээд, шэнэ сэдхүүл болон номуудые номой сангай жасада нэмэри болгон дамжуулба.
Баргажан голһоо уг гарбалтай уран зохёолшодые, ирагуу найрагшадые бултыень таниха, олонтойнь һайн нүхэсэжэ ябадаг Галина Хандуевна Базаржапова-Дашеева тэдэнээ дулааханаар дурсаа, һайхан үгэнүүдые хэлэһэн байна.
Аяар табяад жэлэй туршада «Буряад үнэн» сониндо хүдэлхэдөө, Баргажанай элитэ хүбүүд Ревомир Баярович Гармаев, Бадма Тибочкеевич Цыремпилов, Дулгар Ринчиновна Доржиева болон бусадтай ажаллаһанаа хөөрэхэдэнь, нютагаархидынь тон анхаралтайгаар шагнабад.
Номой сангай дэргэдэ Ямаршье хүдөө нютагта, мүн аймагай түб һуурин, хотодошье номой сангай үүргэ ехэхэн даа.
Тэндэ ганса сонин, сэдхүүл, ном уншахаяа ерэнэ бэшэ, харин номой санда үнгэргэгдэдэг элдэб олон хэмжээ ябуулгануудта ажаһуугшад хабаададаг.
Солбон Ангабаевай нэрэмжэтэ номой сан һүүлэй үеын эрилтээр ажалаа зохёоно.
Уншагшад эндэ ерэжэ, Интернедтэ ороходоо, хэрэгтэй мэдээнүүдые олоно, бэшээшэд өөһэдынгөө ном хэблүүлнэ.
Уран зохёолой «Боолон-Түмэр» нэгэдэлшье эндэ уурхайлна гэхэдэ, алдуу болохогүй.
Номой сангай мэргэжэлтэдэй ажал харагдадагшьегүй һаа, үүргэнь тон ехэ.
Бэшээшэдэй болон уншагшадай хоорондохи холбоон болоно бшуу.
Номойнгоо сангай дэргэдэ ном судар хэблүүлжэ байха өөһэдын оньһон түхеэрэлгэтэйбди.
Ажалшаднай хизаар ороноо шэнжэлэлгын, олониитын хэрэгүүдтэ оролсодог.
Багшанартай нягта холбоотойгоор хүдэлхэдөө, талаан бэлигтэниие хүгжөөнэ.
Ээлжээтэ суглуулбари манай номой сангай дэргэдэ хэблэгдэһэн 5-дахи суглуулбари болоно гээшэ, - гэжэ С. Ангабаевай нэрэмжэтэ номой сангай захирал Баатар Дашиевич Эрдынеев хэлэнэ.
Уран гуурһатанУран зохёолой нэгэдэлэй хүндэтэ гэшүүн Жорж Мангутович Абзаев бүри һургуулиин шаби ябахаһаа, 1975 онһоо хойшо «Боолон-Түмэртэй» холбоотой юм.
Гүлмэрхэн үхибүүн наһанһаа хойшо мүнөөшье болотор холбоогоо таһалаагүй.
Иимэл зоной ашаар бэлигтэй залуушуулай урган гаражал байһаниинь тон һайшаалтай.
«Боолон-Түмэрэй» VII суглуулбари иран харахада, яһала олон хүбүүд басагадай шүлэгүүд ороһон байна.
Бархан һайхан нютагһаа гарбалтай Евгения Николаевна Раднаева нютагтаа, мүн Буряадтаа яһала мэдээжэ юм.
Тэрэ олон жэлэй туршада Бархан нютагайнгаа Соёлой байшанда ажаллахадаа, олон тоото зүжэгүүдтэ ялас гэмээр наадажа, олоной дура татаһан байха.
Сүлөө сагтаа сэдьхэлэйнгээ оёорто мүндэлһэн мүрнүүдээ шүлэглэдэг юм.
Оршон сагай хүлгөөтэй байдал тухай тэрэ иигэжэ бэшэнэ:Хайрата минии хүбүүмни,Холын замда хаагуур ябанабши?
Хүйтэн мүльһэн газар дээрэХүрэжэ, дааража хэбтэнэ гүш?
Хүрин зүрхэнэйнгөө дулааеньХодол шамдаа эльгээнэб.
Хүхэ тэнгэридэ зальбаржа,Харалсан байхыень гуйнаб.
Хүр тама үзүүлһэн холын ороной тала,Хүнэй үриие тамалангүй,Хайрлажа, гамнажа байгыш.
Хархис дайсанаа дарахаХара байлдаанай эхилбэл,Харанхы һүниин огторгойдоХүхэ мүшэн болохоб.
Халуун гэрэлээр сасаржа,Хайрата хүбүүгээ хамгаалхаб.
Харанхы нүхэнэй хажууһааХодоро татан абахаб.
Хүсэтэ тамираа үгэжэ,Хоног үдэрөө шамтаяа угтахаб.
Хала шубуундал далияа хиидхүүлэн,Хамгаалжа шамаяа шадахаб.
Хара дайсанаа булижа,Хүндэ, тамираа абахаш.
Хабарай дулаан үедэ,Хүдэр баатарни, нютагаа бусахаш.
Наһаяа хүсэһэн хүбүүнэйнгээ холын газарта ябахадань зорюулжа, зүрхэеэ хүдэлгэн байжа бэшэһэн шүлэг даа.
Харин нүгөө залуу ирагуу найрагша Саяна Ширеторова алдар суута Гаарга нютагһаа гарбалтай.
Залуу багша Саяна Шойнхоровна мүн лэ һургуулиһаа шүлэг бэшэжэ эхилһэн байна.
Һаяхана эжы болоод, жаргал баяраар халижа байхадаа түүрээһэн шүлэгыень дурадхая.
ХүбүүндээШара набшаһанай унаа сагтаШэбэнэн хүлеэн байгааб шамаяа.
Шамдуу ерэхэ сагташШэшэрэлтэй байдал үзэгдөө.
Баяр бэлэглэн ерэбэш,Бардам минии хүбүүн.
Баабайн нэрэ дамжуулхаш,Бэрхэ минии хүбүүн.
Нарай нялха байхадаш,Тэбэреэд миһэрэн хүхинэб.
Намдуу аалин байхадаш,Тэниглэн жаргалаа үзэнэб.
Нэрэеэ дээгүүр нэрлүүлхэш,Эжы абаяа баясуулхаш,Эгэшэ дүүнэрээ дахуулхаш,Эрхэ минии хүбүүн.
Үнэхөөрөөшье “юһэн һара соо хэбэл соогоо юумын гамтай шэрэжэ”, алтан дэлхэйдэ түрэһэн үридөө эжынь бэшэһэн эдэ мүрнүүдые уншахада уярмаар.
Сагай ошохо бүри гуурһаяа улам хурсадхажа ябаха бэзэ гэжэ найданабди.
Эжы хүбүүн хоёрХурамхаан нютагта ажаһуудаг, угаараа Аргата нютагай Евгения Очирова уран үгые ургалан баридаг бэлигтэй.
Сүлөө забгүй гүрэнэй ажалтайшье һаа, зүрхыень хүдэлгэһэн мэдэрэлээ шүлэгөөр уянгалдаг.
Бүгэдэ Буряадай “Алтаргана” наданда хабаадажа урдалһан байха.
Мүнөө тэрэнэй хүбүүн Артём Очиров баһал уран һайханда эльгэтэй үндыжэ байна.
Арбаадтайхан энэ наһандаа һуралсалай, соёл уралигай талаар тэгшэ алхалжа ябана.
Үбгэ эсэгэнэрэйнгээ шэрээлсэһэн Илалтада зорюулһан шүлэгөө дурадхажа, энэ номдо оролсобо гээшэ.
Эжы хүбүүн хоёр дээдэ замбиин бурхадта таалуулжа, энэ дэлхэйдэ мүндэлһэн гээшэ гү?
Иимэл зоной урган гаража байгаа сагта «Боолон-Түмэрэй» булаг хэзээдэшье шэргэхэгүй даа.
Буряадай ирагуу найрагшадай дунда өөрын һайхан нэрэтэй, онсо талаан бэлигтэй Николай Дамдинов, Солбон Ангабаев болон бусад бэлигтэнэй ажал хэтэдээ мүнхэ байха!
Автор: Булат БАДМАЕВФото: Булат БАДМАЕВБаргажан голХурамхаан нютаг   фото: СветланаУльзытуева-Банзаракцаевагай дурадхаһан гэрэл зураг «Нагасын тэнгэри үндэр юм даа» гэһэн урданай буряад үгэ гүнзэгы удхатай.
Урданай сагта манай Шэбэртэ нютагай эгээл үндэһэн ажаһуугшад Бэлшэр гэжэ уужам сэлеэн газар дайда хотогороороо   хобоогой сэбэрхэн  уһа урдахуулжа, хабар бүри налуухан гүбээнүүдээ шэнэ ногоо сэсэгээр бүрхөөлгэжэ, олон тоото адуу малаа тэжээхэ баян бэлшээритэйхэн газар эзэлхэдэжэ  ажаһуугаа гэһэн домог мартагдахааршье сагтаа дүтэлнэ…
Анханай  түүхэ нарин нягтаар мэдэдэг, ехэ  һэргэг ухаатай, уян зүрхэ сэдьхэлтэй, урин налгай зантай, дууша, үльгэршэ хүгшөөдэй юм  һэн Булыт Раднаевай Дарису нагаса эжынь.
Надя басаган ба Тумыр хүрьгэнэйнгөө зөөлэн хандалга, хараса доро үндэр наһанда хүрэһэн юм.
Энэ хүрьгэн хүбүүнэй гэр бүлэдэ 1984 оной декабриин 5-да Булыт хүбүүн эрхэ бэрхэ одхониинь боложо түрэһэн.
Дээрээ Еши гэжэ хурса ухаатай, зөөлэн абари зантай ахатай, энэрхы Лариса эгэшэтэй дүүхэй болодог.
Шэбэртынгээ эхин һургуули Нина Гармаевна Эрдынеевада  һуража дүүргээд, Улаан-Үдын хореографическа училищиин һурагша боложо, нютагаймнай нэрэтэй дуушан Григорий Михеевич Багадаевай ба Лариса Иннокентьевна  ханинайнь тэдхэмжэтэй, харууһатай, туһа түшэгтэй байха наһанай аза талаантай байшоо.
Буряадтаа мэдээжэ болоһон Булыт хүбүүнэй эжы аба болохо Надежда Гатыповна Тумыр Ешеевич хоёрнай ехэ хүдэлмэришэ, урагшаа һанаатай, али болохын хамтын ажалда бүхы наһаараа эдэбхитэй оролсон ябаһан зон.
Тумыр Ешиевичаймнай эсэгэнь 1957 оной Буряадай соёлой декадада хабаадаһан юм.
Угаа уһанда хаяхагүйл байна даа.
Булыт Тумурович Улаан-Үдын хореографическа училищи 2002 ондо түгэсхөөд, түрэл театртаа артист боложо ороо.
Жэлһээ жэлдэ олон спектакльнуудта хабаадажа ябаһан, хэдэн жэл соо талаан бэлигээ мүлижэ, «Красавица Ангара», «Вальпургиева ночь», «Ромео и Джульетта», «Баядерка», «Фауст», «Бахчисарайский фонтан», «Тысячи и одна ночь»  гэхэ мэтэ спектакльнуудта гол дүрэнь боложо шадаһан юм.
Байгаалиһаа үгтэһэн, аба эжыһээ дамжуулагдаһан бэлигтэй хатаршан шанга алхамуудтай, хүнгэнөөр  һүрэжэ, тиихэдэ зөөлэхэнөөр шала дээрэ буужа шададаг, эрьелдэхэ техникэдээ, партнёртой хамта хатархадаа, ехэ нарин хандалгатай, ехэ ухаамсар, ёһотой образуудые тайзан дээрэ үндэр  хэмжээндэ гаргаһан юм.
Эхэ эсэгэдээл адли олониитын хэрэгтэ урагшатайшье - олон жэлдэ театрайнгаа профсоюз ударидажа ябаа.
Гэр бүлэдөө хүдэр эсэгэ, хайрата нүхэр юм.
Хөөрхэн Туяа басагандаа өөһэдынгөө шадабари, хатарай бэлиг дамжуулжа шадаһан Раднаевтанай гэр бүлэдэ ерээдүйдэ амжалтатай харгы үреэебди, түрэл театраа ерэжэ,  спектакльнуудыень хаража, баясажа байябди гэжэ уншагшадтаахандаха байнаб,   Буряадай элитэ ирагуу найрагша Дондок Улзытуевта зорюулһан музей-буусаяа уринаб.
Хүндэтэ Григорий Михеевич Багадаев ба  Лариса Иннокентьевна Протасовагай, тиихэдэ Булыт Тумурович Раднаев ба Вероника Владимировна Мироновагай халуун инаг дура, хайра гэршэлэн, дурсан  һанан, сэдьхэн нэрлэн, Дондок Улзытуевай «Шинии мүшэн минии мүшэнтэй тохёогоо» гэһэн шүлэг зорюулнаб:    «Шинии мүшэн минии мүшэнтэй тохёогоо-Шэбшэжэл ябааб гансал шамаяа зосоогоо,Шинии мүшэн минии мүшэнтэй тохёогоо-Шэдитэ дуранай ошо бадаран носоогоо.
Шинии мүшэн минии мүшэнтэй тохёогоо-Шэбэнэн дуулгажа, сэдьхэлдэмни дохёо үгөө,Шинии мүшэн минии мүшэнтэй тохёогоо-Шэнэлэн жаргаха наһыемнай зохёогоо».
Светлана Улзытуева-Банзаракцаева,Дондок Улзытуевай музей-бууса эмхидхэн хүтэлэгшэФото: СветланаУльзытуева-Банзаракцаевагай дурадхаһан гэрэл зурагоперо болон баледэй театрБулыт Раднаев  Илангаяа 1992-1993 онуудаар Захааминай аймагта хизаар ороноо шэнжэлэлгын ажал үргэнөөр дэлгэрээ һэн.
Урданьшье энэ ажал муугаар ябуулагдажа байгаа гэжэ хэлэжэ болохогүй.
Ганса Санагын һургуули абаад харахада, Александр Будажапович Унтанов - географ, Аюша Жапович Доноев - буряад хэлэнэй багша, Викулий Шагдурович Хадаев - тоо бодолгын багша.
Эдэнэр түрэл дайдаяа, тоонто нютагаа шэнжэлхэ ехэ ажал ябуулжа байгаа.
Тиихэдээ һурагшадтаяа нютагайнгаа түүхэ нарибшалан үзэжэ, Аюша Доноев шабинартаяа хамта аман зохёол суглуулха ехэ ажал ябуулаа һэн.
Тэдэнииень хожом эблүүлжэ, “Санагын сэгнэшэгүй баялигһаа” гэжэ ном болгожо хэблүүлээ һэмди.
Эдэнэйл оролдосоор хизаар ороноо шэнжэлэлгын ехэ баян музей байгуулагдаһан юм.
Наһанайнгаа амаралтада гарахадаа, Викулий Шагдурович дуратай ажалдаа бүхыгөөрөө хам ороо һэн.
Тэрээнһээ гадуур Захааминай аймагта үшөө хоёр музей мэдээжэ байгаа: Үлэгшэндэ – баһал урагшаа һанаатай Пама Тундупович Очиров һайн музей эмхидхээ, Закаменск хотодо – Зэдын комбинадай музей аймагай хизаар ороноо шэнжэлэлгын болгон үргэдхэжэ, ажалай ветеран Юлиан Карлович Мокрецкий шэнжэлэлгын, олондо дэлгэрүүлгын ажал ябуулдаг һэн.
Эдэл гурбан эдэбхитэд аймагтаа музейнүүдые эмхидхэлгын зүбшэлэгшэд болоо бэлэй.
Шэнжэлхы иимэ ажалда эльгэтэй хүнүүдые суглуулжа, хэшээлнүүдые үнгэргэхэдөө, тэдэнэр хайшан гэжэ музейн ажал эхилхэб,  эрхилхэб, тиигээд гол шухалань – эдиршүүлые яажа эдэбхитэйгээр хабаадуулхаб гэжэ ойлгуулдаг бэлэй.
Аймагай нэмэлтэ һуралсалай түбһөө томо һургуулинуудта нэгэ, бага һургуулинуудта хахад ставка хизаар ороноо шэнжэлэгшэ-музейн эрхилэгшэ багша гэжэ байгуулаа.
Тиигэжэ хоёр-гурбан жэлэй туршада Захааминай һургуули бүхэн өөрын музейтэй боложо шадаһан юм.
- Захааминай аймагай эгээл бэрхэ, баян дүй дүршэлтэй  хизаар ороноо шэнжэлэгшэдэй эрхимынь Викулий Шагдурович Хадаев гэжэ булта бүгэдэн мэдэхэл даа.
Тэрэ бурханһаа үгтэһэн бүхы уран бэлигээ, эрдэм мэдэсэеэ, һанал бодолоо, энхэргэн сэдьхэлээ түрэл дайдынгаа, хүн зонойнгоо һалбаран хүгжэлтэдэ, ургажа ябаһан улаан бургааһадые хүмүүжүүлгэдэ зорюулаа.
Викулий Шагдуровичай зохёохы ажал олон талаараа шалгаран гараһан юм.
Тэрэнэй уран гараар, оюун ухаагаар юун гээшэ бүтээгдөөгүйб даа.
Тэрэнэй үүсхэлээр ба ударидалга доро Санагын зүүн-хойно тобойдог Ринчин-Хаан (Буха-Ноён баабай) уулын ехэ энгэртэ түрүүн шулуунуудаар, удаань модоор Ленин багшын барельеф табигдажа, Ташаашын дабаанһаа буухада, мүн баһа сэлеэнэй түбһөөшье ехэ гоёор харагдадаг һэн.
Санагын голой богоһо гэгдэһэн Хаан сагаан Ташааша дабаан дээрэ тогтохо, сэржэм дээжээ үргэхэ уран наринаар баригдаһан буудал угтаха.
Санагын голдо ороходо, удха түгэлдэрөөр бүтээгдэһэн хоёр стелэ угтадаг.
Санагын ба аймагай һүлдэнүүд-гербнүүдшье тэрэнэйл уран бэлигэй ашаар бүтээгдэһэн гээшэ.
Юугээр тэрэ һонирходоггүй байгааб даа: археологи, геологи, уран зураг, гэрэл зураг, уран баримал гээд лэ, эдэ бүхы хэрэгүүдтээ бүхыгөөрөө хам ородог байһан лэ даа.
1979 ондо Викулий Шагдуровичай үүсхэлээр түрэл нютагайнгаа гайхамшагта байгаалиин дабташагүй үзэсхэлэнгүүдые, тэдэнтэй холбоотой домог дуунуудые, ашагта малтамалнуудые шэнжэлхээр, эм домдо ородог ургамалнуудые суглуулхаар «Санага – Дабаата –Жалсарай - Зэдын Эхин - Уран-Дүшэ - Санага» гэһэн эмээл морёор, ябагаар аха ангинуудай һурагшадай гаталха хэдэн хоногой аяншалгын зам зохёогдоһон юм.
Эдэ аяншалганууд заншалта боложо, урлалай болон гантиг шулуунуудай, барилгын боронуудай, эмэй зүйлдэ ородог ургамалнуудай элбэгээр олдоһон газарнууд шэнжэлэгдэһэн байна.
Захааминай эдир аяншалагшад болон хизаар ороноо шэнжэлэгшэд аймагайнгаашье, республикыншье урилдаануудта, слёдуудта, хуралдаануудта  түрүү һууринуудые эзэлдэг бэлэй.
Тиигээд лэ мүн баһа эхин, дунда ангинуудай һурагшадые хабаадуулхаар аяншалгын гурбан зам Викулий Шагдурович зохёоһон юм.
Нэгэдэхи «Санага - Булаг - Орбоодойн жалга - Гэнин Шэмбэ  уулын энгэр - Дасан - Ехэ нуур - Санага» гэһэн замаар эхин ангинуудай һурагшад аяншалдаг.
Эдэ аяншалгануудай үедэ Орбоодойн жалгада тоһолиг улаан-боро  охра олдоо бэлэй.
Тэрэ боро мүнөө элдэбын барилгануудта үргэнөөр хэрэглэгдэнэ.
Хоёрдохи «Санага - Бухын гүбээ - Адангын Булаг - Номтоголой дабаан - Зодбойхон нуур - Хүнхын обоо - Санага» гэһэн зам 5-7-дохи ангинуудай һурагшадай.
Эдэ аяншалгануудта хабаадагшад урда сагта эндэ ажамидарһан мамонтын, үһэтэй носорогой, абарга томо бухын яһануудые олоһон байна, улаан түмэрэй шулуунуудай хэбтэшэ элирүүлээ, тэрээгээр хитадууд дасанай барилгын хирпиисүүдые сохидог байһан юм.
Гурбадахи «Санага - Мүрэ - Байдалша - Маантын уула - Хүбшын нуур - Санага» гэһэн замаар  8-9-дэхи ангинуудай һурагшад аяншалжа, түрэл байгаалидаа гамтайгаар хандажа һурадаг.
Илангаяа түймэрэй аюулһаа яажа һэргылхэб гэжэ  үхибүүдтэ заадаг.
Юундэб гэхэдэ, эндэхи торфын хэбтэшын шатажа эхилбэл, унтараахань тон бэрхэтэй юм.
Харин «Санага – Уран Дүшэ» гэһэн Викулий Шагдуровичай зохёоһон үргэн ехэ аяншалгын замые уласхоорондын «Зеленый поход» нэгэдэл Д. Билл юрэнхылэгшын хүтэлбэри доро 2003 оной февраль һарада баталаа һэн.
1999 ондо Викулий Хадаев Шагдаржап Будаевтай,  аймагай «Уран Дүшэ» нэгэдэлэй уран зохёолшодтой, “Ажалай туг” сониной Баир Табдаев Сэнгэ Ринчинов хоёр сурбалжалагшадтай Хуурлигай болон Зэдын голнуудаар аяншалга эмхидхэжэ, домог дуулгата Уран Дүшэдөө хүрэжэ, зохёохы ульһыень бадарааһан габьяатай юм.
Захааминай заншалта найман ханатай гэрнүүд Эндэ би уран гартанай нэгэ ехэ туйлалта тухай хөөрэхэб, тиихэдээ баһал Владимир Бадмаевай дурсалга хэрэглэхэб.
Эртэ урда сагһаа хойшо нүүдэл ажабайдалтай монгол туургата арадуудай, мүнөө болотор малша арадуудай ажаһуудаг заншалта түхэреэн һэеы (эшэгы, эгэһээ) гэрнүүд дэлхэйн архитектурын мүхэшэгүй гайхамшагта бүтээл - хүн зоной ажаһуудаг байра гэжэ мэдэрэгдэнхэй.
Тиихэдэ үшөө заншалта буряад модон гэрнүүд мэдээжэ.
Ой модотой хада уулата газарнуудта ажаһуудаг зоной модон гэрнүүдые баридаг байһаниинь гайхалгүй.
Илангаяа һүхэһөө гадуур хюрөө гэһэн зэмсэгэй бии болоходо, модон гэрнүүдые барилга ехэтэ дэлгэрһэн түүхэтэй.
Тиихэдээ урдынгаа заншалаар гэрээ түхэреэнээр барихаяа оролдожо, найман ханатайгаар бодхоодог  байна.
Захааминай найман ханатай гэрнүүдэй барилга онсо өөрын илгаатай юм.
Эдэ гэрнүүд баханагүйгөөр – ямаршье  тулгагүйгөөр баригдадаг.
Оройниинь – тооно тулгагүйгөөр тодхогдодог.
1870-аад онуудаар Уран Дамбиин Доодо Болхойдо өөртөө бариһан зуһаланай гэрые Викулий Шагдуровичай ударидалга доро задалжа, колхозой хуушан конторын газаа зөөлгэжэ табюулаад, хизаар ороноо шэнжэлгын музейн этнографическа таһаг – буряадуудай заншалта байдал түхеэрһэн юм.
Владимир Бадмаев: “2000 оной эхеэр минии дурадхалаар Викулий Шагдурович Хадаев захааминаархинай баридаг найман ханатай гэрэй зураг-түлэб зохёоһон юм.
Викулий Шагдурович ехэ ханамжатайгаар нэгэ ехэ альбом зуража, ёһотойл мэргэжэлтэ архитектортэл түлэб зохёоһон юм.
Тиигэһэнэй удаа Викулий Шагдурович нютагайнгаа барилгаша хүбүүдээр өөһэдөө найман ханатай гэр шэнээр баряа һэн.
Тиигэһэнэйнь удаа бидэ иимэ гэр барилгаар Захааминай аймагай багшанарай  хэшээл-семинар үнгэргөө һэмди.
Эндэһээл эхилжэ, Захааминай һургуулинуудай дэргэдэ музейнүүдэй оршохо болон буряад хэлэ бэшэгэй хэшээлнүүдые үнгэргэхэ найман ханатай гэрнүүд баригдаа юм.
Эгээл түрүүн, Санагын удаа, Енгорбойдо, тиигээд Шара-Азаргада баригдаа.
Санагын захиргаан ба һургуулиин багшанар Болхойн аршаанай хажууда һурагшадай лагерьта хэдэн гэрнүүдые табяа.
Тэндэ ганса үхибүүд амардаг бэшэ, харин зарим нэгэн заншалта найр наада үнгэргэхэдэ, ехэ зохид юм.
Мүн баһа томо гоё гэрнүүдые Сахирай интернат-һургуулида баряа һэмди.
Мүн лэ Викулий Шагдурович Сурхарбаан наадаяа үнгэргэхэдөө, заншалта найман ханатай мүнөө үеын гэр табиха гэһэн бодолдо абтажа, үнөөхил ДВП-гээр бүтээхэ үүсхэл гаргаа һэн.
Зарим урашуул заншалта угалза хээнүүдээр гоёохо даа.
Тиигэжэ зөөхэдэшье, бодхооходошье хүнгэн, имагтал Захааминай буряадууд гэжэ харуулһан, тоглогшодой хубсаһа хунараа һэлгэхэдэ, зунай халуунда амархада, хоол унда барихада, угаа аятай болоо бэлэй.
Хожомынь тэрэнээ бүри хүнгэдхэжэ, бүдөөршье бүтээдэг болоо һэн.
Республикынгаа хэмжээ ябуулгануудта Захааминай захиргаан, соёлой таһаг найман ханатай гэрнүүдээ табижа, холоһоо илгаран байдаг.
«Алтаргана» наадандашье имагтал Захааминай найман ханатай гэрнүүд түрүү һуурида гарадаг ааб даа.
Викулий Шагдурович Хадаевай зурагуудаар Буряадай габьяата барилгашан,  «Хүндэлэлэй Тэмдэг» орденой кавалер Леонид Петрович  Цыренов найман ханатай гэрэй барилгын саарһа данса бэлдэһэн юм.
Тэрээгээр гүрэнэйшье болон элдэбын эмхи зургаануудай захилнууд дүүргэгдэхэ боложо,  республикадамнай  музейнүүд, хоол баридаг газарнууд, тамирай танхимууд баригдажа эхилээ һэн.
Мүнөө айлшадай бууха зошод буудалнуудшье баригдажа байна.
Минии һанахада, аха ангинуудай “технологи” гэһэн хэшээлнүүдтэ тулгагүйгөөр бодхоогдодог найман ханатай гэрнүүдые барилгын хэшээлнүүдые оруулхал байгаабди.
Элинсэг  хулинсагууднай ямар бэрхэ барилгашад байгаа гээшэб, найман булан яажа гаргажа (математика, геометри гээшые тиимэ һайнаар мэдэхэ байгаа гү), холбожо (хамарнуудые гаргажа), оройень тулгагүйгөөр табижа байгааб, яажа, ямар аргаар барихадань (дээрэ хэлэгдэһэн 1870 ондо баригдаһан гэр), хэдэн үе соо жэншэдгүй байжал байна гээшэб! ”Энэ дэлгэрэнгы хөөрөө дэлгэһэн Владимир Михайловичта баяр хүргөөд, Викулий Шагдурович Хадаевай мүнхэ дурасхаалда зорюулагдажа, тэрэнэй шабинарай эмхидхэһэн дурасхаалай үдэшэ аймагай олониитын, нютаг зоной олоной хабаадалгатайгаар тоонто нютагтань, түрэл һургуулидань  декабриин 9-дэ үнгэрөө гэжэ уншагшадтаа дуулгаяа.
Тэрэл үдэшэ Захааминай эдир зохёолшодой “Минии тоонто – Захаамин” гэһэн уран зохёолой урилдаан үнгэрөөАвтор: Сэнгэ РИНЧИНОВФото: Гэр бүлын архивһааВ.
Ш. Хадаев  фото: Буряадай соёлой яаманай сайтһаа Цырендулма Цыреновнагай Ким Цыденовтэ зорюулһан дурдалганууд сооһоо иигэжэ уншанаб: «Ким Цыденов үелһэн нүхэдэйнгөө, хамта ажаллаһан багшанарайнгаа, өөртэнь заалгаһан шабинарай, түрэлхидэйнь – бүхы зоной сэдьхэлдэ үнэхөөрөөл һайхан дурасхаал үлөөгөө байна».
1997 ондо Үльдэргын клубта Ким Цыденовтэ зорюулһан 5 часай һайндэртэ  Цырендулма Дондогой оролсоходоо, иимэ тобшолол хэһэн байна.
Өөрөө суута ирагуу найрагша Ким Цыденовтэй хамта Буряадай гүрэнэй багшанарай институдта һурахадаа, уран зохёолой нэгэдэлдэ бэшэлгын «шүлһэ халдашанхай» ябаа гээд, «Уяхан зүрхэтэй үеымнай нүхэр» гэжэ дурсалгаһаань мэдэнэбди.
Ким Цыденов оройдоол 34 наһандаа энэ дэлхэйтэй хахасабашье, хэды ехые бүтээжэ үрдеэ гээшэб!
«Хайрата Анна Чимитдоржиевна нүхэрынь үхибүүдээрээ хамта нэрыень олониитын мартахагүйн тулада горитой ехэ ажал ябуулаа», - гээд, «Буряад үнэнэй» ветеран Бэлигма Орбодоева тэмдэглэнэ һэн.
Цырендулма Цыреновнагай үеынгөө нүхэрэй 60 жэлэй ойдо зорюулһан  дурсалгань уран зохёол шэнги.
Нэгэ хэһэг дурадхаһуу: «…1967-1968 онуудаар Хориин, Яруунын, Хэжэнгын аймагуудаар «Буряад үнэнэй» корреспондентээр ажаллахадаа, Үльдэргэ ошоходоол, би заатагүй Кимэйдэ буудаг бэлэйб.
Улаан-Үдэһөө гү, али Нарһатаһаа автобус заатагүй үдэшэ ерэхэ.
Айл тииргэнэй газаагуур үдэшын ажал эхилэнхэй, зунай боргооһо элбэгтэй үдэшэ байгаа һаань, унайн утаан огторгой хүрэтэр һуунагтажа, онсо һайханаар анхилха.
Гэрэйнгээ хорёо соогуур гэшхэлжэ ябаһан Ким намайе харажархибал, дун сагаан шүдэеэ ялбалзуулан, аргагүй һайханаар энеэбхилэн:Өө-өө!
Хэн ерэбэ гээшэб?
С приездом! – гээд лэ, урдаһааш угтажа ерэхэ.
Виндарья эгэшэеэ дахаһан хоёр хүбүүдынь:Цырендулма абгай ерээ! – гэлдэхэ.
Һая һааһан һүнэй хөөһэ билтаруулһан хүнэгөө баряад, Аня саанаһаань бии болохо.
Булта гэртэ орохобди.
Кимэй эжы хүбүүнэйнгээ нүхэдые отол баяртайгаар угтадаг гуримаараа:Цырендулмамнай ерээ лөө.
Эдеэ хыт! – гэхэ.
Мүнөө һанахадам, ямар жаргалтай саг байгаа гээшэб.
Жаргалайнгаа түлэг дунда энэ бүлэ ажаһууһан байгаа!
Яруунын хоёр поэт хэды шэнээн дүтын харилсаатай байгааб гэжэ энээхэн хэһэгһээ эли болонол даа.
Тиимэһээ байгша оной «Нүхэдэйм дүхэригтэ» Цырендулма Дондогойдо зорюулагдаһаниинь гайхалгүй.
2022 оной ноябриин 1-һээ 2023 оной мартын 15 болотор урилдаан үнгэрнэ.
2023 оной мартын 1 болотор хүдэлмэринүүдээ эльгээжэ болоно.
Конкурсын сэдэб – «Эжымни, үримни, арадни, дэлхэймни – Энээхэн наһанайм бүхы баялиг.
Урилдаан дүрбэн шэглэлээр үнгэрнэ: «Уянгын шүрэ» - «Уран шүлэг» (уран уншалгаар, шүлэг бэшэлгээр), «Уран һайханай юртэмсэ» (прозо, эссе бэшэлгээр), «Хурса гуурһан» - «Журналистика», «Уран зурааша» (Ц. Дондогойн зохёолоор зураг зуралгаар).
Зохёохы ажалнуудаа иимэ хаягаар эльгээхэ хэрэгтэй: [email protected].
Материалнуудые суглуулагша – Абидуева Гэрэлма Цырендоржиевна, гар утаһан: 89246546861.
Улаан-Үдэ хото, Ранжуровай гудамжа, 4 (БГУ-гай 8-дахи корпус, 8123 каб) хаягаар мэдүүлгэ болон ажалнуудаа абаашажа болоно.
Автор: Сарюуна ЭРДЫНЕЕВАФото: Буряадай соёлой яаманай сайтһааурилдаан харалга  Арадай хүгжэмтэ зэмсэгүүдэй “Аялга” ансамбль Хяагтын үхибүүдэй урлалай һургуулиин Алтай һууринай таһагта байгуулагдаһан юм.
Эдэ үдэрнүүдтэ  Москвада, Гнесинүүдэй нэрэмжэтэ Россиин хүгжэмэй академиин тайзан дээрэ үнгэргэгдэһэн хэмжээ ябуулганда эдир хүгжэмшэд уригдажа шагнагдаба.
Ансамблиин гэшүүд Цырена Буянтуева, Сойжина Дашиева, Алтана Сакияева, Дарима Цыбикова гэгшэд  лауреадай дипломуудаар, сэнтэй бэлэгүүдээр урмашуулагдаа.
Хүтэлбэрилэгшэ - Евгения Рампилова.
Гэхэтэй хамта “Аялга” ансамбль һайн дуранай коллективүүдэй дунда соносхогдоһон Бүхэроссиин фестиваль-конкурсын зональна шатада хабаадаа.
Энээн тухай Буряад Уласай Соёлой яаманай пресс-албан мэдээсээ һэн.
Тус хэмжээ ябуулга энэ удаа 5-дахияа үнгэргэгдэжэ, Россиин арадуудай ёһо заншалнуудта зорюулагдаха.
Фестиваль-конкурсдо шалгарһан 20 коллектив бүхэндэ гол шан - 2 сая түхэриг барюулагдаха.
Арадай аман зохёолой,  арадай хатарай бүлгэмүүд, арадай хүгжэмэй зэмсэгүүдэй оркестрнүүд бэлиг шадабарияа харуулан мүрысэхэ юм.
Автор: Янжима ДАРМАЕВАФото: РЦНТ-гэй сайтһаа гэрэл зурагХяагтын аймаг«Аялга» ансамбль  Yнэн дээрээ үшɵɵ 3000 жэлэй саада тээ буряад–монголшуудай элинсэгүүд - талын хүннүүд - дэлхэй дээрэ эгээл түрүүн Шэнэ жэлые угтан тэмдэглэжэ эхилhэн түүхэтэй.
Тиихэдээ хасуури шэмэглээд, доронь үхибүүдтэ бэлэгүүдые нюудаг hэн ха.
Мүнɵɵнэй Буряадай түб хото Улаан-Yдэ урдын хүннүүдэй  империин түб хотын hуурида байрлаhан гэжэ эрдэмтэдэй шэнжэлэлгэнүүд гэршэлдэг.
Тиимэhээ манай үльгэр домогто нютагнай түрүүшын ёлкын мүндэлhэн газар болоно ха юм даа!
3000 жэлэй саада тээ…
Мянгаад моридой түбэрɵɵтэй, hэлмэ жадын хангираатай, номо hаадагай ниидэhэн годлиин эшхэрээтэй үе.
Агууехэ Талын империин hалбарhан сагай намарай хаhа.
Хүннүүд Шэнэ жэлые угтана.
Һэеы гэрэй гуламтын галай гэрэлдэ шэмэглэгдэhэн  хасуури модон hүрɵɵтэйгɵɵр харагдана.
Ойн хатанай  мүнхэ ногоон мүшэрнүүдтэнь дайсадай хохимойнууд, агнуурида олзолhон зэрлиг ан амитадай  арhанууд, мяханай томо-томо хэhэгүүд болон алтан,  мүнгэн  зүүдхэлнүүд үлгэгдэhэн.
Хүннүүд айхабтар уран, нарин гарай дархашуулаараа суурхадаг байhан гэжэ мэдээжэ.
Алта мүнгɵɵр урлаhан эхэнэрэй зүүдхэлнүүд, hахюуhанууд болон элдэб шэмэглэлнүүд дээдын бурхадта үргэл боложо, Шэнэ жэлэй хасуурида үлгэгдэдэг hэн ха.
Саашадаа тэрэ гуримаарнь Европын арадууд алта мүнгɵɵр яларhан толорhон шэл наадхуурнуудаар хасуурияа шэмэглэдэг болоhон түүхэтэй.
Хасууриин хажууда амитадай арhан гутал хубсаhатай, үдхэн ута hахал hамбайтай, бүхэриг томо бэетэй хүннүүд сан хэнгэрэгэй абяан доро  Тэнгэри – хаанда hүгэдэн мүргэжэ, Шэнэ жэлэй нангин бүтээлнүүдые  үйлэдэнэ.
Yе-үе болоод лэ, үргэлэй амитанай шуhаар хасуурияа сүршэн сасана.
Жабар үбгэнэй элинсэгУрдын хүннүүдэй заншалаар, хасуури – замбуулин дэлхэйн гурбан түбиие hүлдэдэг нангин модон.
Орой талань – дээдэ Тэнгэриин замби, дундахинь – хүннүүдэй амидаралай дэлхэйн байдал.
Хасууриин дээрэхи орой талань – дээдэ Тэнгэриин замбиин, дундахинь – хүннүүдэй амидаралай дэлхэйн байдалай, доодо үндэhэтэ талань – газар дорохи доодын түбиин hүлдэ тэмдэгтэй гэжэ манай элинсэгүүд этигэдэг байhан.
Шэнэ жэлэй түрүүшын үглɵɵгүүр Ёрлу гэжэ бурхан тэнгэриhээ буужа, айл бүхэнэй тооноор орожо эрьедэг гэжэ хүннүүд этигэдэг байhан.
Тиигээд  дээдын бурханай гэр руу хүнгэн бэлээр орохын тулада hэеы гэрэй тоонын доро хасуури модо табидаг байhан заншалтай.
Хэрбэеэ Шэнэ жэлэй хасууриhаа ямар  нэгэн шэмэглэлынь гэнтэ үгы болошоо hаа, Ёрлу бурхан hайхашаагаад, бэлэг болгожо абаад ошоо, эрхим  hайн тэмдэг гэжэ тоологдодог hэн ха.
Шэмэглэлээ үгы болгоһон  айлай хүбүүн наhаяа хүсэхэдɵɵ, эрэлхэг зоригтой сэрэгшэн болохо, харин басаганиинь урагшатайгаар хадамда гаража, олон үхибүүдые түрэхэ гэhэн үгэтэй байгаа.
Мүн лэ хүннүүдэй Шэнэ жэлэй хасуури доро үхибүүдтээ бэлэгүүдые нюудаг тушаа Хитадай урдын түүхын бэшэгүүд соо тэмдэглэлнүүд бии.
Гэртэхиниинь  хүбүүдтээ – номо һуршануудые, басагадтаа – ээрүүлнүүдые нюугаад, Ёрлу бурханай бэлэг гэжэ үхибүүдтээ хэлэдэг байгаа.
Ёрлу бурхан  мүнɵɵнэй Жабар үбгэнэй элинсэгынь болоно ха юм даа.
Хүннүүдэй ниитын ёлкоМанай элинсэгүүд гэр бүхэндэ хасуури шэмэглэжэ табихын хажуугаар заабол аймаг хотоороо газаа талмайда хамтын, тусхай ёhололой ёлко      табидаг заншалтай байhан.
Тэрэнэй дэргэдэ эрхим түрүү сэрэгшэд, баян түшэмэлнүүд ба үзэлшэд, мэдэлшэд сугларжа, нангин үйлэ хэрэгүүдые бүтээдэг байгаа: Тэнгэри хаанhаа дайн байлдаануудта илалта, зундаа бороо хура, адуу малдаа баян үбhэ тэжээл, бэеын энхэ элүүрые г. м. үршɵɵхые гуйдаг байhан гэжэ эли.
Мүн лэ үзэлшэд ба мэдэлшэд ямар жэл мүндэлбэб гэжэ тодорхойлон айладхадаг байhан ушартай.
Эсэстэнь ниитын ёлкын хажууда хүхюутэй найр наадаар Шэнэ жэлэй угтамжа түгэсэдэг hэн ха.
Шэнэ жэлэй эхиндэ гэрлэhэн залуушуул саашадаа бата бүхэ айл бүлэ боложо hуудаг гэжэ хүннүүд этигэдэг hэн тула энэ үедэ талын Империдэ олон тоото хурим түрэнүүд үнгэргэгдэдэг байhан түүхэтэй.
Айхабтар дайшалхы хүннүүд II - IV зуунуудта агууехэ Римэй империие ба Европын гүрэнүүдые эзэмдээд байхадаа, тиишэнь Шэнэ жэлэй угтамжын заншалнуудые абаашаhан гэдэг.
1605 ондо Франци гүрэндэ эгээл түрүүшынхиеэ Шэнэ жэлэй хасуури шэмэглэжэ эхилhэн байна.
Yнгэтэ саарhаар урлаhан сэсэгүүдые, алим жэмэс, печени, саахарай хэhэгүүдые г. м. ойн хатанай мүшэрнүүдтэ үлгэдэг hэн ха.
Хэдэн зуунуудай туршада Шэнэ жэлэй ёлко Европын хаануудай,  баян түшэмэлнүүдэй ордонгууд соо табигдадаг байhан гэжэ эли.
Гансал XIX зуунай хоёрдохи хахадhаа баруун оронуудай юрын улад зон гэрнүүдээ шэмэглэжэ эхилhэн.
Хүннүүд элдэб hүлдэтэ тэмдэгтэй хэрэгсэлнүүдые хасуурида үлгэдэг байhан : алим жэмэс – үрэжэн баяжахын, hамар – элбэг дэлбэгэй, үндэгэн – hайн байдалай г. м.
Ород гүрэндэ1492 он хүрэтэр Русь гүрэндэ Шэнэ жэлые  март hарада, удаань сентябрьта тэмдэглэдэг байhан юм.
Саашадаа  I Пётр хаанай зарлигаар тус hайндэрые 1700 оной январиин 1-hээ угтадаг болоhон.
Тиихэдээ долоон үдэрэй туршада найрлажа, пушкаар ба элдэб буунуудаар буудаха, хатарха ёhотой байгаа.
Yгы гэбэл, хаанай зарлиг эбдэгшэд саазалуулдаг hэн ха.
Ород арад түрүүшээр шэнэ hайндэрые ехэ дурагүйгɵɵр угтаhан гэжэ эли.
Юундэб гэхэдэ, ородой заншалаар хасуури - үхэлэй hүлдэтэй модон.
Теэд яахаб, саазалуулхагүйн тулада hайндэрлэхэ баатай болодог hааб даа.
1725 ондо I Пётр хаанай наhа барахада, Русь гүрэндэ Шэнэ жэл тэмдэглэгдэхэеэ болиhон.
Тиимэ саг 140 жэлэй туршада үргэлжэлɵɵд, 1840 онhоо ородууд дахин хасуури шэмэглэжэ, наада хатараа эхилhэн.
1918 ондо большевигүүд засагта ерэхэдээ, Шэнэ жэлэй hайндэрые огто хориhон гэжэ мэдээжэ.
Тиигээд 1936 ондо Павел Постышев гэжэ коммунистын оролдолгоор совет гүрэндэ ёлко бусаагдаhан ушартай.
Тиихэдээ заабол хасууриин оройдо табан хушуутай мүшэн тодхогдожо, шэнэ засагай hүлдэтэ нааданхайнууд үлгэгдэхэ ёhотой байгаа: танкнууд, ракетэнүүд, космонавтнуудай дүрсэнүүд г. м.
Ёлкоёо хаана табихаб?
Мүнɵɵ бүхы дэлхэйн зон январиин 1-дэ Шэнэ жэлые угтадаг.
Арад бүхэн ɵɵр ɵɵрын үндэhэн заншалнуудай хажуугаар зүүн зүгэй фэн - шуй hургаал хэрэглэн сахихые оролдодог гэжэ эли.
Тэдэниие сахибал, Шэнэ жэлэй хасуури зол жаргал, эд баялиг татадаг ёhото hахюуhан болодог гэжэ олон зон этигэдэг.
Зүүн арадуудай заншалаар ажал хэрэгтээ амжалта туйлажа, алдар солото нэрэ зэргэдэ хүртэхые хүсэбэл, ёлкоёо гэрэйнгээ урда зүгтэ табигты.
Саашань үргэлжэлүүлбэл, иимэ тэмдэгүүдтэй.
Хасуурияа гэрэйнгээ зүүн-урда зүгтэ табибал  – мүнгэ зɵɵреэр баяжадаг, баруун талада - үри хүүгэдые үршɵɵдэг, зүүн зүгтэ – гэр бүлын зол жаргал, хойто зүгтэ – аза талаан буужа, ажал хэрэг урагшатай болодог.
Тиигээд  хэрэгтэй зүгэй буланда ёлко табихын арга боломжогүй байбал, амиды хасууриин мүшэрнүүдые гоё титим болгожо гүрɵɵд, шэмэглээд, хэрэгтэй таладаа табигты.
Иимэ арга мүн лэ hайнаар туhалдаг ха.
Yхибүүдтэй болохо хүсэлтэй айл хүүгэдэй гараар урлагдаhан наадхуурнуудые  ёлкодоо үлгэдэг.
Мүн лэ ёлкодо үлгɵɵтэй «алтан» ба «мүнгэн» хашарhанууд, саарhан мүнгэнүүд  дундаа нүхэтэй Хитадай түмэр мүнгэнүүд, мүн лэ алтан-шара фольга гадартай шоколадна «медальнууд» мүнгэ татадаг гэжэ хэлэгдэдэг.
Автор: Баярма БАТОРОВАФото: Danilova. pro, OK.
RUшэнэ жэлзаншалнууд   фото: Авторай болон Өөрлигэй һургуулиин гэрэл зурагууд Буряад хэлэеэ мэдэхэ, ёһо заншалаа баримталан ябадаг, Эхэ орондоо дуратай хүнүүдые Өөрлигэй һургуулида бэлдэн гаргаха гэжэ оролдоно.
Һуралсалай гуламта хэдэн шэглэлээр хүдэлдэг гээшэ.
«Үндэһэн буряад һургуулинуудай эблэлдэ эдэбхитэй гуламта» гээд, тус һургуули нэрлэгдэнхэй.
Буряад хэлэ хүгжөөлгын габшагай һараһаа гадна, олон тоото һонирхолтой хэмжээ ябуулганууд эндэ эмхидхэгдэдэг заншалтай.
Хизаар ороноо шэнжэлэлгын талаар ажал үндэр хэмжээндэ табигданхай.
Байгаали хамгаалгын аяншалга үхибүүдэй дунда нэбтэрүүлэгдэнэ.
Нютагай гол горхонуудтай, ургамалнуудтай, хада хабсагайнуудтай эдиршүүл танилсана, Улаан-Үдэ болон Эрхүү хотонуудай дээдэ һургуулинуудай эрдэмтэдтэй хамта шэнжэлэлгын ажалда дуратайгаар хабаадана.
Хэгдэжэ байһан бүхы ажалнуудай дүнгүүдые һургуулиин медиа-түб эгээл түрүүн дуулгана.
“Ахын һэбшээн” гэһэн түбэй бэлдэһэн һонинуудые һургуулиин үхибүүд, тэдэнэй түрэлхид олоор харадаг байна.
Энэ хадаа хүмүүжүүлгын ажалай нэгэ шата боложо үгэнэ гээд хэлэлтэй.
- Һуралсалаймнай гуламтын дэргэдэ “Ахын һэбшээн” гурба гаран жэлдэ хүдэлжэ байдаг.
Үхибүүдые ганса сурбалжалагшын ажалай азатай танилсуулнагүйбди, мүн видео буулгажа, фото-зураг хэжэ һурганабди.
Эдир хүбүүд, басагад хүн зонтой харилсана.
Нэн түрүүн өөһэдынгөө һанаа бодол ород болон буряад хэлэнүүд дээрэ шадамар һайнаар хүнүүдтэ дуулгажа, тоб байса хэлэжэ һургаха гэһэн гол зорилго урдамнай табигдана, - гэжэ Арюна Иванова хөөрөөгөө эхилнэ.
Өөрлигэй һургуулиин дэргэдэ үдэр бүри һонирхолтой хэмжээ ябуулга болоно.
“Ахын һэбшээн” амарангүй хүдэлжэ, видео буулгана, фото-зурагуудые хэнэ.
Багшанар, һурагшад аймагай, уласай болон бүхэроссиин урилдаануудта хабаадахадаа, түсэлнүүдтэ оролсоходоо, тэдэнииень хэрэглэнэ.
- Медиа-түбэймнай ажал ехэ.
Үхибүүдээрээ хамта телевидени байгуулаабди.
Томо-томо теле-субагуудта адли һонинуудые бэлдэнэбди.
Һургуулидамнай өөрын сонин хэблэгдэнэ.
Бүхы болоһон хэмжээ ябуулганууд тухай һургуулиингаа сайт дээрэ, социальна сүлжээнэй хуудаһануудтаа түргөөр табиха гэһэн түсэбтэйбди.
Тоо бодолгын, информатикын багша Туяна Доржиевна Дылыкова үхибүүдтэй эдэбхитэйгээр хүдэлжэ байдаг.
Харин би буряад хэлэ хүгжөөлгын талаар ажал ябуулха гэһэн зорилготойб, - гэжэ Арюна Буяндылгыровна хэжэ байһан ажалтайгаа танилсуулна.
“Ахын һэбшээн” телевидениин “Дуулаа һэн гүт? ”, “Һургуулиин архив”, “Аглаг үндэр Ахамни” гэһэн дамжуулгануудынь олоной һонирхол татана.
Жэшээлбэл, “Аглаг үндэр Ахамни” гэһэн дамжуулгада нютагайнгаа баян байгаалитай танилсуулна.
Улаан номдо ороһон үсөөн болоһон ургамалнууд, ан амитан тухай тобшоор хөөрэнэ.
“Һургуулиин архив” гэһэн дамжуул- гада ганса һуралсалай гуламтын түүхын хуудаһанууд ирагдана бэшэ, мүн бүхы Ахын аймаг тухай хөөрөөн дурадхагдана.
- Иимэ һонирхол татама дамжуулгануудые бэлдэхын түлөө олон үхибүүдые хабаадуулнабди.
Бултанда ажал олдохо.
Хүн бүхэн найруулжа, уран зураашаар, сурбалжалагшаар хүдэлнэ, видео, фото буулгажа, бэеэ туршана.
Хүбүүд басагадайнгаа бэшэһэн юумые сугтаа һуужа шалганабди, алдууень заһанабди.
Манай телевидениин түрүүшын хүтэлэгшэдэй нэгэн Валентина Тапхарова һая һургуулияа дүүргээ.
11-дэхи класста һуража байгаад, залуу халааниие бэлдэһэн байна.
Мүнөө 11-дэхи классай Максим Батожапов, 8-дахи классай Тумэн Цыбденов, 6-дахи классай Эржена Зандеева гэгшэд хүдэлнэ, - гэжэ Арюна Иванова омогорхол дүүрэн хөөрөөгөө үргэлжэлүүлнэ.
2022 ондо Буряад Уласай эрхим багша Пятигорск хотодо үнгэрһэн Ород гүрэнэй түрэл хэлэнүүдэй багшанарай урилдаанда хабаадаһан байна.
Хэды харюусалгата хэмжээ ябуулгада ошоод байбашье, үдэр бүри шабинартайгаа харилсаа.
Тиигэжэ һургуулиингаа телевиденидэ, ниигэмэй сүлжээнэй хуудаһануудта тус урилдаанай үдэр бүриин һонинуудые дуулгажа, нютагаархидаа гайхуулаа.
Юуб гэхэдэ, аяар холын Хойто-Кавказай һонинуудые тэрэ дороо дуулажа байнабди гэжэ багшанар, үхибүүд, түрэлхид баярлаа.
Тэрэ холоһоо эльгээһэн зурагуу- дыемни, видео-буулгабаринуудыемни хэрэглэн, миниингээ хөөрөөн дээрэ үндэһэлэн, тусхай дамжуулга үхибүүднай түргөөр хэжэрхёо.
Урилдаанай нэгэ шатын үедэ өөрынгөө ажал тухай хөөрэхэдөө, энэ дамжуулгаяа харуулааб.
Бүхы хабаадагшад, шүүгшэд ехэ гайхаа.
Ямар түргөөр, шадамар бэрхээр репортаж бэлдэгдээб гэжэ тэдэ магтаа, - гээд, Арюна Иванова мэдүүлнэ.
Аглаг холын Ахын аймагай үхибүүдэй өөрынгөө гараар, ухаагаар түрэл һургуулиингаа түүхэ иигэжэ бэшэжэ байһанда баярламаар.
Хэдэн үе һургуули дүүргэгшэдэй, эндэ хүдэлһэн багшанарай һанаа бодолдо дурасхаал боложо үлэхэ.
Мүн холо ойгуур ажаһуудаг нютагаархид залуу халаанаараа омогорхон ябана бэзэ гээд найдагдана.
Сурбалжалагшын ажалда хамсыгаа шуун ороһон эдэ үхибүүдые Олондо мэдээсэл тараадаг хүдэлмэрилэгшэдэй мэргэжэлтэ һайндэрөөр амаршалхамнай буруу болохогүй гээд һанагдана.
Һайшаагдама репортажнуудые бэлдэжэ, бүри олон харагшадтай, уншагшадтай болохыень “Ахын һэбшээндэ” хүсэнэбди.
Автор: Борис БАЛДАНОВФото: Авторай болон Өөрлигэй һургуулиин гэрэл зурагуудАха аймаг   фото: Түнхэнэй соёлой таһагай зураг Театрай уран найруулагша Валентина Базаровагай энэ зүжэг шэлэжэ абаһаниинь гайхалгүй.
Юуб гэхэдэ, эндэ харуулагдаһан ажабайдалай үйлэ хэрэгүүд харагшадта тон дүтэ байжа, ехэ һонирхол татаа.
Нарайлалгын  гэртэ болоһон ушар олоной зүрхэ сэдьхэл хүдэлгөө гэхэдэ алдуугүй.
Наталья Актинова, Дарима Шагдурова, Екатерина Ангархаева, Бэлигма Цырендоржиева, Чимита Шагдурова, Сэсэгма Мандалуева, Инга Хусаева, Эльвира Шалдушкеева, Ванда Якшеева гэгшэд шадамар бэрхээр зүжэгтэ наадаһан байна.
Оксана Окунева бултаниие гоёожо, нюур шарайень заһажа, тайзан дээрэ гаргаа гээд хэлэхэ хэрэгтэй.
Зүжэгтэ наадагшад ганса соёлой һалбарида хүдэлдэг бэшэ, харин элдэб мэргэжэлтэй гээшэ.
Хэды тиигэбэшье, харуулагдаһан орёо онсо байдалые һайханаар, ажабайдалда тон дүтөөр харуулжа шадаа.
Нарай үхибүүгээ орхёод ошохомни гэһэн залуу басагые һая түрэһэн эхэнэрнүүдэй аргадахада, сугларагшадай нюдэнһөөнь эжэлүүдгүй нулимса гоожоо.
“Үлгын дуун” гэһэн зүжэглэмэл зохёол татаар угтай Туфан  Миннуллин бэшэһэн юм.
Энэ мэдээжэ уран зохёолшоной гуурһан дороһоо олон тоото зүжэгүүд гараһан байна.
Олон бүтээлнүүдыень Буряадтаа суутай зүжэгшэн Владимир Ильич Кондратьев оршуулан, найруулан табиһан габьяатай.
Түнхэнэй аймагта арадай театр урагшатай хүгжэжэ байһандань баярламаар.
Юуб гэхэдэ, 1980-яад онуудай һүүл багаар, 1990-ээд онуудай эхеэр Хужар һууринай “Мүнхэ Бадар” гэһэн арадай театр хэдэн зүжэгүүдые бэлдэжэ, уласайнгаа олон нютагуудаар харуулжа, үндэр сэгнэлтэдэ хүртэһэн юм.
Автор: Борис БАЛДАНОВФото: Түнхэнэй соёлой таһагай зураг арадай театрнууд   фото: Ариг усай сайтһаа Тиихэдэ энэ сэдэбээр хэдэн суглаанууд эмхидхэгдэһэн байна.
«Элшэ хүсэнэй яамантай сэхэ харилсаатайгаар хүдэлхэ байгаат», - гэжэ Алас Дурна зүгэй хотонуудай түсэблэлгын талаар ажалладаг Максим Орешкин хэлээ.
Тэрэнэй мэдүүлһээр, 76 хуби ажаһуугшаднай муухай агаар усадхаха тухай хандаһан байна.
Баригдажа дүүргэгдээгүй ТЭЦ-2 энэ бэрхэшээл шиидхэхэ хэрэгтэмнай һаатуулна.
Хотын 40 хуби ажаһуугшад дулаасуулгын соргонуудые татаха арга боломжогүй.
Тиимэһээ түлеэн, хара нүүрһэн хэрэглэгдэнэ.
ТГК-14 эмхи ТЭЦ-2 барилгада  гаргашалагдаха мүнгэнэй 25-35 хубииень даажа абаха тухай шиидхэбэри абаба, - гэжэ түсэблэлгэ-шүүмжэлэлгын хорооной түрүүлэгшэ Вадим Имидеев хэлэнэ.
Тус бэрхэшээл усадхахын түлөө 4 бэрхэшээл шиидхэхэ хэрэгтэй.
Эгээл түрүүн зайн гал хангалга найдамтай байха ёһотой.
Хоёрдохёор, элшэ хүсэнэй дутагдалга, гурбадахинь, пеэшэн түлижэ дулаасуулгамнай.
Харин эдэ бүхы бэрхэшээлнүүдһээ эбхэрэн гараһан муухай агаарнай 4-дэхинь болоно даа.
Иигэжэ Буряад Уласай Толгойлогшо суглаанай үедэ тэмдэглээ.
Эдэ бүхы бэрхэшээлнүүд 2 аргаар шиидхэгдэхэ: бүхы модон гэрнүүдые зайн галаар дулаасуулха, ТЭЦ-2 барижа дүүргэхэ.
Фото: Ариг усай сайтһааУлаан-Үдэутаандулаасуулгазайн гал  Хүн бүхэн дуратайБаяраар халиһан энэ үдэшэ бидэ түрэл гаралдаа, дүтынгөө нүхэд зондо бэлэг заатагүй бэлдэдэг заншалтай гээшэбди.
Эгээл жаахан гүлмэр хүүгэдһээ эхилээд, үндэр наһатан хүрэтэрөө Жабар үбгэндэ өөрынхеэрээ үнэншэн этигэдэг.
Һаяхана «Сагаан морин» дэлгүүрээр алхалжа ябатараа, булай гоё таһагта ороод байжа байбаб.
Дүрбэн тээһээмни ялагар тологор гэрэлнүүд ониб-аниб гэнэ, хасууриин нааданхайнууд, жэжэ божо бүтээлнүүд.
Бидэ жэлэй һүүлшын үдэр болгоод, хана мүргэхэһөө наагуур бүхы юумэеэ  үрдихэ гэжэ гүйлдэдэг заншалтайбди.
Тиимэ гү?
Магад, үшөө бэлэгүүдые бэдэрһэн заримшуулда туһатай байха аалам?
Үнгэ бүриин  Жабар үбгэд Шад улаан үнгэтэй нэхы дэгэлтэй, шарга моритой, Саһан хүүхэнтэеэ зогсоһон, томошье, жэжэшье, юрэдөө, үнгэ бүриин Жабар үбгэд жэрылдэнэ.
Тиихэдэнь Шэнэ жэлэй баярай хасуури, тэрэнэй нааданхайнууд багашуулһаа байха бүдүүн зоной дура абаһаар лэ татана.
Улаан, хүхэ, шара, ногоон үнгэтэй нааданхайнууд, зүүн зүгэй литын һүлдэ амитад мүн лэ дурадхагдана.
Эдэ бүгэдые Галина Степановна Тарнуева уранаар бүтээдэг юм байна.
-Үхибүүдэймни бага байхада, мүнөөнэй шэнги элдэб янзын нааданхайнууд үсөөн байгаа.
Хасуурияа шэмэглэхэдээ, энэ тэрэ бүдөөр, саарһаар иимэ юумэнүүдые үхибүүдээрээ бүтээгшэ һэмди.
Жэлһээ жэлдэ үнгэ бүриин гоёолтонууд, янза бүриин нааданхайнууд өөрын гараар хэгдээ.
Түрэл түтимүүдэй, танилнуудай, суг хүдэлдэг нүхэдэйнгөө урмашан байжа харахадань, досоошни баяр түрэхэ, үшөө һайнаар  һонин юумэ хэхэ гэжэ оролдохош.
Бүри залууһаа жэл бүхэндэ нэгэ-хоёр хүүхэлдэй захилаар хэдэг һэм.
Тиигээд  һүүлдэнь наһанайнгаа амаралтада гарахадаа, миин һуухагүйн түлөө энэ ажалаа бүри эршэтэйгээр ябуулааб.
Минии нааданхайнууд, хүүхэлдэйнүүд нэгэшье дабтагдадаггүй, оройдоол нэгэ-нэгээр хэгдэһэн бүтээл болоно, - гэжэ иимэ гоё нааданхайнуудые мүндэлүүлэгшэ Галина Тарнуева хэлэнэ.
Эжы  басаган хоёрой бүтээлнүүдЭгээл дүтын зоной хамһан байжа хэһэн ажал хэзээдэшье һайн үрэ дүнтэй байдаг.
Зураглалаймнай удаадахи хөөрөөн - эжы басаган хоёр тухай.
Бүхы наһаараа багшын ажалда хүсэ шадалаа зорюулһан Маргарита Доржиевна мүн лэ наһанайнгаа амаралтада гарахадаа, гараа тэбэреэд һуугаагүй.
Арһа шүрбэһэн, үнгэтэ шулуун, мүнгэн гэхэ мэтэ зүйлнүүдээр эхэнэрнүүдэй зүүлтэ гоёолтонуудые, нааданхайнуудые болон бурхадай дүрсэнүүдые тэдэнэр хэнэ.
-Басаганайнгаа зуража үгэхэдэнь, энэ томо бурханай дүрсэ зүү һабагшаар оёоб.
Тэрэмни багаһаа хойшо зураха, энэ тэрэ юумэ бүтээхэ дуратай.
Мүнөө сүлөөтэй сагтаа намтаяа эдэ бүгэдые  хэлсэнэ, эмхидхэлэй ажал ябуулна.
Минии эжымни, хүгшэн эжымни бүхы юумэ өөһэдөө оёдог, нэхэдэг байгаа.
Тэдэнэйнгээ шадабари халан абаад урлана хабди.
Түрүүн зураад, тэрэнээ элдэб зүйлнүүдээр бүтээжэ шэмэглэнэбди, - гэжэ багшын ажалай ветеран Маргарита Доржиевна Доржиевна хэлэнэ.
Нүүдэлшэдэй урлал һэргээгшэХүхэ мүнхэ тэнгэри доро, жэлэй дүрбэн сагта нүүдэл ажабайдалтай малша арад зон  арһа шүрбэһэеэ, нооһоёо жэншэдгүй элдэжэ хэрэглэдэг һэн.
Оршон сагай хүгжэн һалбархада, урданай юумэн түүхын хуудаһан болоод ирагдадаг жаматай.
Эгээл мартагдажа байһан иимэ нэгэ урлалые һэргээлсэгшэдэй нэгэн Софья Поселёнова гээшэ.
Нооһо даража хэгдэһэн гутал, малгай, гэртээ, мүн гоёходоошье үмдэхэ хубсаһа хунар бүтээжэ, энэ яармагта тэрэ  дурадхана.
Софья эгэшэ Буряадтаа яһала мэдээжэ урлагша болонхой.
Тус һалбариин мэргэжэлтэд тэрэниие тон һайн мэдэхэ, дүршэлыень халан абадаг юм.
Һаяхана Софья  Поселёнова холын Алтай Улас ошожо, тэндэхи уран бүтээлшэдтэ һургуули хэжэ ерэһэн байна.
-Алтай Уласай уран бүтээлшэдэй урилгаар Буряадайнгаа бэрхэшүүлэй шадабаритай тэдэниие танилсуулжа ерээб.
Алтайнхид хониной нооһо даража, үнинэй урладаг.
Хэлсээтэйгээр ошоһон хадаа олон зоной юумэ хараха, шэнжэлхэ юрэдөө саг үгы байгаа.
Өөрөө мэдэхэ шадахаяа хубаалдахаһаа гадна холбоо байгуулааб.
Эндэ гансал өөрынгөө бүтээлнүүдые дэлгээ бэшэб, харин буряад эхэнэрнүүдэй даража хэһэн юумэнүүдые харуулааб, - гэжэ Софья Поселёнова хөөрэнэ.
Олзо оруулна  Тус яармагта хабаадагшад дуратай ажалаа хэжэ, сэдьхэлээ ханаахаһаа гадна олзо оршо оруулна.
Буряад Уласай Засагай газарай дэмжэлгээр зохёогдоһон «Мой бизнес» гэһэн түсэлэй ашаар иимэ яармагуудта хабаадалсаха арга боломжо үгтэнэ.
- «Мой бизнес» түсэлэй аргаар бидэ өөһэдынгөө бүтээлнүүдые олон газарта дэлгэнэбди.
Һаяхана Владивосток хотодо үнгэргэгдэһэн форумдо ошожо ерээ һэмди.
Юрэдөө, энэ түсэлдэ ороһонойхи яһала дэмжэлтэдэ хүртэнэбди, - гэжэ яармагта хабаадагшад нэгэн дуугаар хэлэнэ.
Хүнэй баалалтагүйгөөр, өөрынгөө дуран соо хэжэ байһан ажалшни үшөө мүнгэ асаржа байхадань, һайн ааб даа.
Тус яармаг үшөө 3 үдэр хүдэлхэ, гарай бэлэгүүдые абажа үрдигты!
Автор: Булат БАДМАЕВФото: Булат Бадмаевай гэрэл зурагуудуран гартан   фото: Буряад Үнэнэй архивһаа Буряад Уласай Засагай газарай мэдээсэлэй албанай дуулгаһаар, Россиин Геройн Алтан Одон  Виталий Сукуевай түрэлхидтэ эдэ үдэрнүүдтэ барюулагдаба.
Виталий - манай омогорхол, бодото баатар.
Россиин Юрэнхылэгшэ Владимир Путинай зарлигаар амгалан байдалай түлөө ами наһаяа үгэһэн сэрэгшэмнай шагнагдаба.
Эрэлхэг зоригтой хүбүүгээ ходо һанажа ябахабди, тэрэнэй баатаршалга мартагдахагүй, олондо жэшээ болон үлэхэ, - гэжэ уласай Толгойлогшо Алексей Цыденов хэлэбэ.
Полковник Виталий Сукуев  25 жэлэй туршада сэрэгтэ алба хаагаа.
1994 ондо дунда һургуули дүүргэжэ, Улаан-Үдын М. Ербановай нэрэмжэтэ аграрна колледжын оюутан болоо һэн.
Тэндэһээ сэрэгэй албанда татагдаад, удаань хэлсээ баталжа, албаяа үргэлжэлүүлээ.
2004 ондо Омскын сэрэгэй дээдэ һургуули түгэсхөө.
Виталий Сукуев Шэн зоригой орденоор 2 дахин шагнагдаһан габьяатай.
Автор: Янжима ДАРМАЕВАФото: Буряад Үнэнэй архивһааВиталий Сукуев   фото: Буряад Уласай засагай сайтһаа Нүүдэлшэдэй ёһо заншал болон мори урилдаанай зүйлнүүдые һэргээхэ зорилго эмхидхэгшэд урдаа табина.
Ерээдүйдэ энэ хэмжээ ябуулга заншалта болгогдожо, хүдөө нютагуудта аяншалга хүгжөөгдэхэ гээд һанагдана.
- Хэмжээ ябуулгын үедэ шарга морёор урилдаан 1 километр зайда үнгэрхэ.
Хажуугаарнь хэдэн һонирхолтой наадануудые түсэблэнэбди.
Шарга дээрэ үбһэ, мэшээгтэй обёос, баханануудые хэн түргөөр зөөнэб гэһэн урилдаан болохо.
Хабаадагшадай дунда ташуур, хазаар гүрэхэ мүрысөөн хараалагданхай.
Бүхы дуратайшуулай дунда “Шаргын дуу” гүйсэдхэгшэдэй урилдаан олоной һонирхол татаха, - гэжэ “Мүнгэн хазаар” ТОС-ой хүтэлбэрилэгшэ Сырена Таряшинова мэдүүлнэ.
Эмхидхэгшэдэй мэдээсэһээр, хүн бүхэн үндэһэн хубсаһаараа хабаадаха.
Заал һаа, малгай, дэгэл, гутал, бүһэ үндэһэн маягтай байха ёһотой.
Урилдаанда хабаадаха гэбэл, “Түнхэнэй аймагай адуушад” гэһэн вайберай бүлгэмдэ уридшалан бэшэхэ хэрэгтэй.
Мүн +7 (902) 563-66-79 гэһэн гар утаһаар дуулгахада болоно.
Фото: Буряад Уласай засагай сайтһааТүнхэнэй аймаг   фото: интернедһээ -Үбэлэй хүйтэндэ зарим ажаһуугшад зайн галаар хүдэлдэг дулаасуулгын хэрэгсэлнүүдые хэрэглэнэ.
Тэдэнь хүдэлнэгүй, ушарынь гэхэдэ, зайн галай хүсэн хүрэнэгүй.
Заримдаа сайгаа бусалгахань хэсүүхэн байдаг.
Үхибүүднай дэн хэрэглэжэ гү, али фонарь гэрэлтүүлжэ, гэрэйнгээ даабари дүүргэнэ, - гэжэ "Талецкий"  СНТ-гэй ажаһуугша Евгения Евдокимова тэсэжэ ядахадаа гомдоно.
Һуурин дотор зайн гал дамжуулдаг утаһануудые үлгэһэн баханануудынь үмхиржэ, үглөө мүнөө хүнэй тархи дээрэ унана аа гү гэхээр хазайжа харагдана.
-Янгинама январь һара соо 3 дахин зайн гал унтараа.
Аяар 5, 6, 7, 8 сагай туршада зайн галгүй һуугаабди.
Мэргэжэлтэниие дуудажа заһуулхын түлөө бидэ 4500 түхэриг түлөөбди, - гэжэ мүн лэ тэндэхи ажаһуугша Ирина Шурыгина хэлэнэ.
Ажаһуугшад хамтаржа, гомдол бэшээд, тэрээн дороо гарнуудаа табижа, захиргаанда мэдүүлгэ барибад.
Засаг баригшад арад зоной тала барижа, бэрхэшээлыень усадхаха бэзэ гэжэ найдая!
Автор: Булат БАДМАЕВФото: интернедһээзайн гал  Зүүн зүгэй дээдэ hургуулиин һаял богоһо алхажа ороһон оюутад бэлиг шадабаритай байһанаа харуулаа.
Дуу хангюурдахадаа, хатар гүйсэдхэхэдөө, тэдэнэр эрхимлээ.
Жэшээлбэл, Марина Гармаева ятага дээрэ наадажа түрүүлээ.
Мэрилин Монрогой гүйсэдхэһэн дуун доро синтез-номер бэлдэһэн Элина Пономарёва шалгараа.
Бүхы дээрээ Зүүн зүгэй институдай эхин халаан 8 шэглэлээр түрүү һууринуудта гараа.
2-дохи курсын оюутан Сэсэг Рабжаевае нэрлэмээр.
Тэрэ оройдоол жэл саанахана дээдэ һургуулида ороо бшуу.
Хэды тиигэбэшье, бэлигтэй 1-дэхи курсынхидые суглуулжа, Анастасия Борхонова, Алина Жигжитова гэгшэдтэй арадай хатарта һургаа.
- Түрэл Хурамхаанайнгаа аймагта 4-дэхи классһаа абаад, “Нимнгакан” ансамбльда ябажа эхилээ һэм.
Тэндэһээл эхин табигдажа, дуу хатарта дурлаа бэлэйб.
Энэ урилдаан- да бидэ ехэ аша үрэтэйгөөр нэгэ һараһаа үлүү хүдэлһэн байнабди.
Оролдолгомнай дэмы бэшэ байгаа гээд һанагдана.
Манай бэлдэһэн арадай хатар шүүгшэдтэ, харагшадта һайшаагдажа, дипломдо хүртөөбди, - гэжэ Сэсэг Рабжаева хөөрэнэ.
Зүүн зүгэй дээдэ һургуулиин тоглолтые найруулан бэлдэһэн хүн - Чимита Чимитдоржиева болоно.
Тэрэ мүнөө 4-дэхи курсда һурадаг байна.
- Залуушуулнай hая дээдэ hургуу- лиин оюутад болоhон аад, бэеэ hайнаар харуулба, абахал шандаа хүртэбэ.
Бидэ ехэ омогорхонобди.
Дээдэ hургуулиимнай захиргаан бүхы хэмжээ ябуулгануудтамнай туhалдаг заншалтай.
Энэшье удаа тус урилдаанда бэлдэхэдэмнай ехэ туhаламжа хүргѳѳ.
Мүнгѳѳр ганса туhална бэшэ, костюмуудые оложо үгэнэ.
Хүмүүжүүлгын талаар орлогшо Виктория Римовна Бритова ѳѳрѳѳ концертын урда дэлгүүрнүүдээр ябаа, зарим костюмуудые, парик гэхэ мэтэ юумэ абаһан байна, - гэжэ Чимита Чимитдоржиева хэлэнэ.
Өөһэдөөшье 1-дэхи курсын оюутад баяртай байһанаа мэдүүлнэ.
Урда жэлэй «Нэгэдэхи шатын оюутадай кубок» урилдаа социальна холбоон соо ехэ һонирхожо хараһан байнаб.
БГУ-гай оюутан болоо һаа, заабол энэ хэмжээ ябуулгада хабаадахаб гэжэ зорилго урдаа табяа һэм.
Тиигэжэ туршалгын бэлдэлгэдэ ошоходомни, намайе абаа.
Гол шанда хүртэһэндөө ехэ баяртайбди, олон шэнэ хүнүүдээр танилсаабди, - гэжэ Сэлмэг Гармаева хөөрэнэ.
Александра РАБДАНОВА, Зоя ЖАЛСАНОВА, БГУ-гай Зүүн зүгэй институдай 3-дахи курсын оюутад   2023 ондо «Соёл» гэhэн Россиин арадуудай ёhо заншалнуудта зорюулагдаhан V Бүхэроссиин фестиваль үнгэргэгдэхэ.
Тэндэ арадай аман үгын бүлгэмүүд, арадай хүгжэмэй наадхуурнуудай оркестрнүүд, арадай хатарай ансамбльнууд хабаадажа, хоорондоо мүрысэхэ ушартай.
Тус hайндэрэй гол шангынь -  2 сая түхэриг мүнгэнэй 20 грант.
‘    Фестивалиин Алас Дурнын федеральна тойрогой I заочно шатада Буряад оронhоо Хяагтын аймагай «Аялга» гэжэ арадай хүгжэмэй наадхуурнуудай ансамбль (хүтэлбэрилэгшэнь - Рампилова Е. Д), Зэдын аймагай «Черёмушки» арадай дуу, хатарай ансамбль (хүтэлбэрилэгшэ – Федосеев Ю. М), Захааминай аймагай «Эхын буян» гэhэн арадай аман үгын бүлгэм (хүтэлбэрилэгшэ - Цыденова Х. Б), Буряад Уласай арадай уран урлалай түбэй «Лотос» хатарай бүлгэм  (хүтэлбэрилэгшэ Циюфа Т. В) гэгшэд хабаадаха аргатай.
Тэдэнэр булта регионой шатын урилдаануудта илажа гараhан байна.
Автор: Баярма БАТОРОВАФото: Буряад Уласай соёлой яаманай сайтһааконкурс  Арһа элдэлгэ-Яһала олон жэлэй туршада дасанайнгаа дэргэдэ арһа элдэжэ байгаабди.
Өөрынгөө хоёр гараар элдэдэг һэмди гэхэдэ, алдуу болохогүй.
Харин мүнөө оньһон хэрэгсэлнүүд табигдахадаа, ажалнай һураггүй түргэн болоо ааб даа.
Арһа элдэлгын нюусануудтай танилсуулхаһаа гадна шэнэ түхеэрэмжэ яажа хүдэлгэхэб гэжэ Монголһоо ерэһэн нүхэднай заажа үгөө.
Этигэл бидэ хоёр тэдэнэй хэшээлнүүдые халан абаад, мүнөө ажаллажа байнабди, - гэжэ Ивалгын дасанай арһа элдэлгын цех ябуулагша Чингис лама Очиров хэлэнэ.
Һаяхана ажаллажа эхилһэн цех дүүрэн хүсэндөө үшөө хүдэлнэгүй.
Оройдоо һараһаа үлүүтэй хугасаада түрүүшын алхамууд хэгдэжэ байна.
Арһа элдүүлхэеэ хүнэй асаржа үгэбэлнь, тэрэнииень 7-8 хоногой туршада бэлэн эд болгохо аргатай.
Арһа элдэгшэд 10 арһанһаа нэгэ хэһэг бүридхөөд, ажалаа ябуулна.
Үйлэдбэриин таһагта арһа элдэхэ 3 тоног, дэбтээлгын, угаалгын болон зайлалгын 3 ехэ амһарта, эрьюулгын томо сахариг тодхоотой.
Үшөө тиихэдэ угаалганай һүүлээр арһаяа хатааха таһалга байна.
Үйлэдбэриин эгээл удаан шатань гэхэдэ, хатаалга болоно.
Бэшэ ажалынь яһала түргөөр хэгдэнэ гэжэ адаглабаб.
Хара багаһаа нагаса аба эжытэеэ гар эрьюулгээр, талхяар арһа элдэжэ үзэһэн, ажалыень өөрөө мэдэхэ һэн хойноо сасуулмаар юумэн байна даа.
Хаанашье багтахагүй хатаһан арһанһаа зөөлэн хун сагаан нооһотой хүбэн хүнжэл мэтэ болохыень харахада, угаа зохид.
Бүри дээдэ үеһөө хүн түрэлтэн амитанай арһа элдэжэ, тэрээгээр хубсаһа оёжо, мүн гэр байраяа дулаасуулжа ябаа гэжэ бидэ мэдэнэбди.
Эгээл тиимэһээ хэмэл бэшэ эдээр бүтээгдэһэн хубсаһа хунар тон һайн шанартай, хүн зондо эрилтэтэй байдаг ха юм даа.
Ямар арһан хэрэгтэйб?
Элдэлгэдэ орохо арһан эгээл һайн шанартай байха ёһотой гэжэ булта ойлгоно ёһотойт.
Жэлэй ямар сагта гаргагдаһан хониной арһан бэ гэжэ баһа илгаатай байдаг.
-Энэ хониной арһа саашань элдэхэб гэжэ һанабал, тэрэнээ гамтайгаар үбшэхэ хэрэгтэй.
Арһандань өөхэ, мяха огто үлөөжэ болохогүй.
Зарим зон гараараа нюдаргадахаяа зүрхэ алдажа,  хутагаар үбшэхэ ушарнууд дайралдана.
Хурса хутагаараа үрсэлөөд, саашань гараараа үбшэхэ хэрэгтэй бшуу.
Зунай халуунай ерэхэһээ урид хонидоо хайшална гээшэ аабзабди.
Хайшалалганай һүүлээр 15 хоногой үнгэрхэдэ,  гаргаһан хониной арһан элдэлгэдэ тон тааруу болоно.
Тиимэшье ехэ нооһогүй, тэрэ мүртөө дулаахан хубсаһан болохо даа, - гэжэ Чингис лама хэлээд, үшөө иигэжэ нэмэнэ: - Хониной арһыень үбшөөд, харанхы халхабшын оёорто дэлгээд, дабһалха хэрэгтэй.
3-4 үдэрэй үнгэрхэдэнь, тэрэ дабһаяа бултыень хуряажа абаад, эбхэжэ абахаһаа урид арһандаа нимгэхэнээр баһа дабһа сасанабди.
Тэрэнэй удаа 2 һарын туршада арһан ядамаргүй хадагалагдаха.
Үнэхөөрөөшье бүхы юумэн эхинһээ гэжэ хэлсэдэг ха юм даа.
Һайнаар үбшэжэ абтаһан арһа элдэхэдэшье урматай байха.
Хайшалалганай һүүлээр 2 долоон хоногой үнгэрөөд байхадань, хэдэн арбаад хони гансата гаргажа байха тиимэ ехэ һүрэг хаана байнаб даа.
Хэды тиигэбэшье хонишодто нэгэ доро 4-5 хони гаргаха арга шадал байхал даа.
Ивалгын дасанай дэргэдэхи арһа элдэлгын цех хониной, ямаанай арһа худалдажа абахаар бэлэн байна.
Тиишэнь арһа тушаахаяа һанабал, бүхы ёһо гурим соонь тэрэнээ үбшэжэ абаха болонот.
Харин өөртөө хэрэгтэй хэдэн арһа элдүүлхэеэ һанабалтнай,  мүн бүтээжэ үгэхэ аргатай.
Хамба ламын үүсхэһэн “Ниитэ һүрэг хонид” гэһэн түсэлдэ хабаадагшад онсо тусгаар хэлсээтэй.
- “Ниитэ һүрэг хонид” гэһэн түсэлдэ хабаадагшад өөһэдынгөө арһа тушаагаад, бэлэн болоһон эд абаашаха аргатай.
Жэшээнь, 10 арһа асаржа тушаабал, тэдэнэйнгээ зургааень һөөргэнь абаха эрхэтэй, - гэжэ арһа элдэлгын цехтэ хэлэнэ.
Эрилтэ ехэтэйДэгэл, гутал, сээжэбшэ гэхэ мэтэ хубсаһа оёходо, тон тааруу хониной арһан хэзээдэшье хэрэгтэй байхал даа.
Урдандаа нарай нялха үхибүүдэйнгээ үлгыдэ арһаар хэһэн дулаан мансы  дэлгэжэ тэнжээдэг байгаа.
Түрэхэһөө эхилжэ, хониной дулаан арһа, нооһоор бүтээгдэһэн хубса үмдэжэ ябагдаа.
Һүүлэй үедэ хүн зон хэмэл бэшэ, бодото хэрэгсэлнүүдые ажабайдалдаа хэрэглэхэ гэжэ оролдодог болонхой.
Түмэр агтадаа дулаан шанартай хонинойнгоо арһа дэлгээжэ һуухада, ямар урматайб даа.
Үйлэдбэри байгуулха хэрэгтэй- Хонинойнгоо нооһо, арһа галда шатаажа байнхаар, иимэ багахан үйлэдбэринүүд хүдөө аймаг бүхэндэ түхеэрхэ хэрэгтэй, - гэжэ Чингис лама һанамжална.
Үнэхөөрөөшье 20 гаран жэлэй туршада хүдөөгэйхиднай хонинойнгоо нооһо, арһа тушааха аргагүй байһан дээрэһээ юрэ хаяна ха юм.
- Энээниие усадхажа, үйлэдбэринүүдые байгуулха ажал ябуулбал, алишье талаараа һайн байха бэшэ гү?
Ивалгын дасанай шэрээтэ Аюр лама Цырендылыковтэ хандажа, монгол аха дүүнэртэеэ холбоо баряад, иимэ ажал ябуулхаар, - гэжэ Ивалгын дасанай арһа элдэлгын цех хүтэлбэрилжэ ябаһан Чингис лама Очиров хэлэнэ.
Нүүдэлшэ ажабайдалтай буряад-монгол арад түмэн адууһа малаа үсхэбэрилжэ, урданайнгаа заншал алдангүй, саашань үшөө  хүгжөөжэ, баян һуухамнай болтогой!
Автор: Булат БАДМАЕВФото: Булат Бадмаевай гэрэл зурагуудИвалгын дасан   фото: Түнхэнэй үндэһэтэнэй хүреэлэнэй зурагууд Буряад Уласта иимэ хэмжээ ябуулга табадахияа эмхидхэгдэһэн байна.
Мүнөө жэлэй урилдаанда хүнүүд илангаяа олоор хабаадаба.
Үхибүүдэй  наһанай гурбан бүлэгтэ 1150 ажал шүүгшэдэй үзэмжэдэ ороо.
Тэдэнэй дундаһаа 30 илагшад элирүүлэгдээ.
- Манай урилдаан 2017 онһоо эмхидхэгдэнэ.
Тиихэдэ оройдоол 200 гаран хүн оролсоо бэлэй.
Бүхэдэлхэйн зэрлиг байгаалиин (WWF), “Мир вокруг тебя” гэһэн жасанууд урилдаа эмхидхэлгэдэ түрүүшын  үдэрһөө туһа нэмэри үзүүлээ.
Буряад Уласай Байгаалиин нөөсэнүүдэй болон байгаали хамгаалгын, Болбосоролой ба эрдэм ухаанай яаманууд мүн лэ эдэбхитэйгээр оролсоо.
Тиигэжэ олоной оролдолгоор хабаадагшадаймнай тоо олошороо, - гэжэ Түнхэнэй үндэһэтэнэй хүреэлэнэй захирал Баир Байминов мэдүүлнэ.
Һүүлэй байдалаар Буряад Уласта 9-10 толгой эрбэд ажамидарна гээд тоологдоно.
Саяан хада уулаар табигдаһан видеокамерын зурагууд хараада абтана.
Мүн саһан дээрэ гү, али газарта үлөөһэн мүрнүүдынь  шэнжэлэгдэнэ.
Бүхы дээрээ Ород гүрэн дотор 70-аад толгой эрбэд тоологдоно.
Тыва болон Алтай Уласуудай дэбисхэр дээрэ тэдэ үзэгдэнэ.
Тэндэ Буряадтал адлирхуу урилдаан эмхидхэгдэдэг гээд мэдүүлэе.
Гэхэтэй хамта, Алтайда 2022 он эрбэдтэ зорюулагдажа, хамгаалгын олон  тоото хэмжээ ябуулга эмхидхэгдэһэн байна.
- “Эрбэдэй нютаг” гурбан шэглэлээр үнгэргэгдөө гээшэ.
Хабаадагшад эрбэдые зураа, бүдөөр оёо, нооһоор нэхээ, модоор, түмэрөөр һиилэжэ бүтээгээ.
Мүн олоор онтохонуудые зохёоходонь баярлаабди.
Хүн бүхэн өөрынгөө ажалнуудые дуратайгаар хээ, зүрхэ сэдьхэлээ оруулаа, - гэжэ эрдэмэй болон экологическа болбосоролой таһагые даагша Анжела Ильина тэмдэглэнэ.
Уран зураашадай дунда Улаан-Үдэ хотын 2-дохи юрэнхы коррекционно интернат-һургуулиин Арсений Дмитручин, Гусиноозерск хотын “Сэлэнгэ” гэһэн нэмэлтэ һуралсалай гуламтын шаби Доминика Голикова болон Ахын аймагай Өөрлигэй дунда һургуулиин Виктория Самбялова гэгшэд түрүү һууринуудые өөр өөрын наһанай бүлэгүүдтэ эзэлээ.
Ахын аймагай Алдар Мунконов, Дмитрий Ертанов болон Түнхэнэй аймагай Дугар Аюшеев гэгшэд эгээл һонирхолтой онтохонуудые зохёоһон байна.
“Эрхим бүтээл” гэһэн шэглэлээр наһанай хоёр бүлэгтэ илагшад  тодороо.
Эдэ хэд бэ гэбэл, Түнхэнэй аймагай Гужар һууринай сэсэрлиг-һургуулиин шаби Кирилл Томилов болон Ахын аймагай Өөрлигэй һургуулиин һурагша Бальжина Доржиева гэгшэд болоно.
Автор: Борис БАЛДАНОВФото: Түнхэнэй үндэһэтэнэй хүреэлэнэй зурагууд Түнхэнэй хүреэлэн   фото: Арюна Мылзеновагай дурадхаһан гэрэл зураг Саарһа суурһа шэрэжэ садаад.
«Социальна ажалшанай үдэр түрэһэмни дэмы бэшэ гэжэ ойлгооб», - гээд, Арюна Мылзенова хөөрэнэ.
Тэрэ мүнөө 44-тэй.
Хахад наһаяа гүрэнэй эмхи зургаануудта саарһан дээрэ һуугаа.
Дээдэ һургуули дүүргэхэтэеэ сасуу хотын социальна таһагта ажалда ороо.
Дүршэлтэй болохо бүри дээшээ ургаһаар, Буряад Уласай Ниигэмые хамгаалгын яаманда ажалтай болоо.
Хуулинуудай түлэб зохёохо, зарлигуудта гар табюулха ажалтай аад, 40 гаран наһандаа байдалаа дууһан һэлгэхэ гэжэ шиидээ.
Социальна ажалшаниие яагаад шалгахаб гэжэ заабаринуудые инспекторнүүдтэ бэлдэжэ һуутараа, гэнтэ шалгалтын ерээ һаа, хүдөөгэй юрын хүгшөө яахаб гэжэ бодолгото болооб.
Эдэ олон зарлигуудай, түсэлнүүдэй саана юун байнаб?
Хэндэ эдэ бүгэдые бэшэнэбибди, хэндэ туһалнабибди?
Арюна 2018 ондо яаманай ажал орхёод, “АЭЛИТА” гэжэ социальна туһаламжын коммерческэ бэшэ автономно эмхи байгуулаа.
Тулиһан зондо туһалнаГэртэхинэйнгээ ажаһуудаг хүдөө нютагта наһатай ганса зониие Арюна эхиндээ золгоод ерэдэг болобо.
Юридическэ асуудалнуудаар зүбшэл үгэхэ, хуулитаар гүрэнэй үгэдэг хүнгэлэлтэнүүдые, түлбэринүүдые яагаад абахаб гэжэ заадаг байгаа.
«Олонхи үбгэд хүгшэд өөһэдынгөө эрхэнүүдые мэдэнэгүй гэжэ ойлгооб.
Талын хүндэ этигэнэ.
Үхибүүд шэнги гэнэн гээшэнь!
Үүдыень тоншохотойм сасуу тайлажархина.
Тэдэнэй дунда байнал даа уруугаа хараад байгшад.
Алинданьшье туһаламжа хэрэгтэй.
Хүдөө нютагуудһаа залуушуул зөөнэ, тиихэдэнь наһатайшуул ганса нэгээрээ үлэшэнэ.
Үхибүүгүйшье зон дайралдана», - гээд, Арюна энэрхэл дүүрэнэээр хэлэнэ.
Арюнын үргэлжэ үбгэд хүгшэдтэ ошоһоор байтар, тэдэнь ходо ерэжэ байхыень гуйжа эхилээ.
Гансаараа үрдихэеэ болиходоо, хажуудаа туһамаршадые суглуулжа эхилээ.
Тэдэниинь наһатайшуулай гэрэй газаа зосоохиие сэбэрлэхэ, эдеэ хоолыень дэлгүүрһээ асарха, огородыень уһалха гэхэ мэтын жалдань туһалжа захалаа.
Юридическэ мэдэсэтэй хадаа Арюна хажуудахи зондоо яагаад салин түлэхэб гэжэ шиидхэжэ шадаа.
Тулиһан зондо 10 янзын туһаламжа гүрэн үзүүлнэ.
“АЭЛИТА” операторынь гүрэнһөө гаргашаяа бусаажа абана.
500 модо гаталан, үбгэд хүгшэдтэ хүрэхэнь орёо болоо.
Тиихэдэ, 2020 ондо, Буряадай гурбан аймагһаа 140 хүндэ туһаламжа үзүүлдэг һэн.
Буряад Уласай Ниигэмые хамгаалгын яаман Арюные дэмжэжэ, албанайнгаа авто-унаа үгэжэ эхилээ.
Тиихэдэньшье тоһо түлишыень даахань бэрхэтэй һааб даа.
Гэрһээ гарахаяашье болёод, үхэлөө хүлеэшэһэн үбгэд хүгшэдые хараад, Арюнын зосоо аягүй болоо.
Яагаад эдэ зондо ажаһууха хүсэл, этигэл, найдал үгэхэб гэжэ һанаата болоо.
Хэндэ хэрэгтэйб?
Наһатайшуулай сэдьхэлэй байдал тэгшэлхые Арюна психолог мэргэжэлтэй һайн дуратанда хандаа.
Эхиндээ дурадхалыень үбгэд хүгшэд  дүтэ үзөөгүй, дурагүйсөө.
Тиигэһээр сэдьхэлээ сэлижэ эхилээ, газаашаа гарадаг болоо.
Психологуудтай хүдэлхэ дуратайшуул олошороо.
Урмашаһандаа Арюна проект зохёогоод, Юрэнхылэгшын жасын грантһаа дэмжэлтэ эреэ.
2021 ондо «АЭЛИТА» 200 хүндэ туһаламжа хүргөө һаа, 2022 ондо – 350 хүндэ.
Гэртэхи газаахииень сэбэрлэхэ – гол шухала бэшэ, эдэ үбгэд хүгшэдтэ һайн хандаса, харилсаан дуталдана гэжэ Арюна тобшолол хээ.
Психологуудай ашаар тэдэн бага наһаяа дурсана, сэдьхэлэйнгээ шархануудые мэдэрнэ.
Нэгэ хүгшөөдэй  гэрэйнгээ оёорто ходо һуудаг аад, психологуудай ашаар танихаар бэшэ болотороо хубилаа.
Нютагтаа түрүү дуушан.
Алтан гургалдай нэрэтэй болонхой.
Клуб ошоод, хоорто ябажа эхилээ.
Ямаршье хэмжээ ябуулга тэрэ хүгшөөдээгүй үнгэрнэгүй.
Һая наашадаа бурхандаа харихаар болоһон намда юуншье хэрэггүй гэдэг 90-тэй хүгшэн соёлой байшан руу харгылдаг болонхой.
«АЭЛИТА» тухай зон мэдэжэ эхилээд, эндэ тэндэһээ хонходожо, туһаламжа эридэг болоо.
Мүнөө энэ эмхи 7 аймагта хүдэлнэ.
Ниигэмые хамгаалгын яаманда хүдэлһэниинь Арюнада ехэ туһатай байгаа.
Шалгалтын ерэхэдэ, наһатайшуул социальна ажалшаниие магтажа эхилдэг юм байна гэжэ ойлгожо абаа.
Тэдэндэ хүрэдэг ори ганса хүнгүй үлэшэжэ болохоб гэжэ айдаг юм байна.
Үншэн үрөөһэн үбгэд хүгшэдэй сэдьхэлыень урихан хандасаараа дулаасуулдаг ажалтай Арюна Мылзеновада амжалта хүсэе!
Автор: Сарюуна ЭРДЫНЕЕВАФото: Арюна Мылзеновагай дурадхаһан гэрэл зурагАрюна Мылзеновасоциальна ажал  Доржи Банзаровай нэрэмжэтэ Буряадай гүрэнэй ехэ һургуулиин эрдэмтэ мэргэжэлтэдые буряад хэлэ заадаг багшанар хүлеэшэнхэй байгаа.
Тэдэ үнинэй уулзажа, дүй дүршэлөөрөө хубаалдаагүй байһанаа абаһаар лэ мэдүүлээ.
Тиимэһээ хабаадаһан багшанарай тоо уридшалан бэшүүлһэнһээнь бүри олон байба.
Шэнэ онол аргануудые хэрэглэн.
СССР-эй Герой Дарма Жанаевай нэрэмжэтэ Хориин 1-дэхи һургуулида гол хэмжээ ябуулганууд эмхидхэгдээ.
Хоёр бүлгэмдэ хубааржа эмхидхэгдэһэн семинарай үедэ Хориин, Яруунын, Хэжэнгын аймагуудай, Улаан-Үдэ хотын түрүү багшанар шэнэ онол аргануудые хэрэглэн, хэшээлнүүдые үнгэргэдэг байһанаа харуулаа.
Бүхы нээмэл хэшээлнүүд һонирхол татаһан байна.
Яруунын аймагай Мужыхын дунда һургуулиин багша Дарима Солбоновна Ганжурова 6-дахи классай үхибүүдтэ эжы тухай хэшээл үнгэргөө.
Хориин 1-дэхи һургуулиин 6-дахи классай үхибүүд багшатай һая танилсабашье, эрхимээр хүдэлһэн байна.
Буряадай Үндэһэтэнэй 1-дэхи интернат-һургуулиин багша Цыбигма Владимировна Лубсанова хэшээлдээ клоуз-тест хэрэглэдэг байһанаа мэдүүлээ.
Иимэ онсо арга хари хэлэ заалгада үнинэй хэрэглэгдэнэ гээшэ.
Харин мүнөө сагта буряад хэлэ ба уран зохёол заалгада тон тааруу болонхой.
Хоца Намсараевай нэрэмжэтэ Хэжэнгын һургуулиин шабинар уран гоёор шүлэгүүдые уншажа, хэмжээ ябуулгые шэмэглээ гэхэдэ, алдуу болохогүй.
Дарима Аюшеевна Будаева өөрөөшье ирагуу һайхан шүлэг уншажа, һургуулиингаа дэргэдэ хүдэлжэ байһан “Сахилза” бүлгэм тухай һонирхолтойгоор хөөрэжэ үгөө.
Буряад хэлэ гүрэнэй 2-дохи хэлэн гээд заадаг багшанар мүн лэ олоор хабаадалсаа.
Хориин 1-дэхи һургуулиин багша Лариса Дамбаевна Ванжилова 4-дэхи классай үхибүүдтэй хубсаһан тухай хэшээл үнгэргэжэ, багшанарай үндэр сэгнэлтэдэ хүртөө.
Буряад хэлэнэй болон уран зохёолой дээдэ hургуулиин багшанар Баирма Дамбаевна Цырендоржиева Соёлма Анандуевна Дашиева хоёр бүхы хабаадагшадтай хамта үнгэргэгдэһэн хэшээлнүүдые шэнжэлээ.
Хүн бүхэн өөрын сэгнэлтэ үгэжэ туршаа.
Багаһаань хэлэндэнь һургахаТус семинарта ганса һургуулиин багшанар бэшэ, мүн хүүгэдэй сэсэрлигэй мэргэжэлтэд дуратайгаар хабаадалсаа.
Хоринск һууринай “Золотой ключик” гэһэн сэсэрлигтэ тэдэ суглараа.
Энэ сэсэрлигэй буряад хэлэнэй багша Дарима Данзановна Нимаева шабинартаяа нээмэл хэшээл харуулжа, хэмжээ ябуулгын эхи табиһан байна.
Яруунын аймагай Нарһата түбтэ нэгэ сэсэрлигынь мүн лэ “Золотой ключик” гэһэн нэрэтэй юм.
Хүмүүжүүлэгшэ Баирма Борисовна Раднаева сугларагшадые шэдитэ абдартай танилсуулаа.
Буряад хэлэнэй болон уран зохёолой дээдэ hургуулиин багша Оксана Александровна Дареева хүүгэдэй сэсэрлигүүдтэ түрэл хэлэ зааха бэрхэшээлнүүд дээрэ үнинэй хүдэлнэ.
Өөрын хараа бодолнуудтай  тэрэ хубаалдаһан байна.
Аша үрэ дүнтэй онол арга хадаа монолингвальна оршон байдал түхеэрэлгэ болоно гээшэ.
Буряад Уласай 15 сэсэрлигтэ энэ яагаад нэбтэрүүлэгдэнэб гэжэ Буряадай багшанарай мэргэжэлээ дээшэлүүлгын һургуулиин мэргэжэлтэн Дарима Батуевна Дашиева дэлгэрэнгыгээр хөөрэжэ үгөө.
Хориин болон Яруунын аймагуудай сэсэрлигүүд эндэ оролсоогүйнь харамтай.
Харин Хэжэнгын аймагай һуралсалай хэдэн гуламтанууд тус түсэлдэ хабаадана.
Илангаяа Хэжэнгэ һууринай “Жаргал” сэсэрлигэй даагша Вера Цыреновна Аздаева өөрын сэнтэй жэшээтэй хубаалдаа.
Хамтараад хэлэеэ хүгжөөхэТүрэл хэлэеэ хүгжөөн нэбтэрүүлхэ талаар ажал Буряад Уласта ябуулагдана.
Аймаг бүхэндэ өөрын тусхай программа зохёогдохо ёһотой.
- Аймагуудта тусхай программа зохёолгодо манай Буряадай гүрэнэй ехэ һургуули хабаадана.
Методическа талаар туһа үзүүлхэ гэһэн зорилготойбди.
Буряад Уласай Болбосоролой болон эрдэм ухаанай яаман баһал эдэбхитэй оролсожо, өөрын үүргэ дүүргэхэ юм.
Тиимэһээ нэн түрүүн гурбан талын хэлсээн баталагдана.
2022 оной март һарада 8 аймаг өөрынгөө программа хамгаалжа шадаа.
Түсэлөө бэелүүлгэдэнь уласай һанһаа мүнгэн зөөри һомологдоо.
Һүүлэй байдалаар, дүн хамта 12 аймаг өөрын программа зохёохо ёһотой, - гэжэ БГУ-гай Буряад хэлэнэй болон уран зохёолой дээдэ hургуулиин захирал Александр Афанасьевич Елаев хэмжээ ябуулгын 2-дохи хубида сугларагшадта хөөрэжэ үгэһэн байна.
Хориин, Яруунын болон Хэжэнгын аймагуудта буряад хэлэ хүгжөөхэ талаар ажал ямараар ябуулагданаб гэһэн элидхэлнүүд дурадхагдаа.
Нэмэжэ хэлэбэл, Буряад Уласай Толгойлогшын «Үндэһэн хэлэнэй үлзы хэшэг» («Священный дар родного языка») гэһэн жэл бүриин шанда Хэжэнгын аймаг хүртэһэн байна.
“Буряад Уласай эрхим муниципальна байгуулга” гэһэн шэглэлээр тэдэ шалгаржа, 400 мянган түхэриг шанда хүртөө һэн.
Хориин аймагай засаг дарга Булат Алексеевич Цыремпилов хэмжээ ябуулгада эдэбхитэйгээр хабаадаа.
- Буряад хэлэеэ хүгжөөхэ гэһэн зорилго манай урда табигданхай Мүнөөдэр энэ асуудал шиидхэнгүй орхибол, үглөөдэр диилэхэгүйбди гээд ойлгохо хэрэгтэй.
Тиимэһээ манай аймагта буряад хэлэнэй багшанар сугларжа, дүй дүршэлөөрөө хубаалдаһаниинь һайшаалтай.
Энэ харюусалгатай хэрэгтэ олоной хабаадабал, түргэн бүтэхэ ха юм, - гэжэ Булат Цыремпилов тоолоно.
Автор: Борис БАЛДАНОВФото: Борис Балдановбуряад хэлээй багшанарай семинар  Энэмнай нэн түрүүн наадан, фестиваль ха юм даа.
Сэрэгэй тусхай хэмжээ ябуулгада хүбүүдэйнгээ хабаадажа байхадань, иимэ юумэ үнгэргэжэ байхань буруутай гэжэ шиидээбди.
Даб дээрээ сэрэгшэдээ дэмжэжэ байхабди, - гэжэ «Байкальская рыбалка» гэжэ фестиваль байгуулһан Вадим Бредний олондо дуулгаба.
Анха түрүүшынхиеэ загаһашадай мүрысөөн 2005 ондо үнгэргэгдэһэн юм.
Жэлһээ жэлдэ хабаадагшадай тоо олошороо, холо ойрын айлшад буудаг болоо һэн.
Үшөө тиихэдэ Ород Уластаа, мүн гадуур мэдээжэ зүжэгшэд, дуушад болон тамиршад хүндэтэй         айлшад болодог байгаа.
2019 ондо эмхидхэгдэһэн мүрысөөндэ эдир загаһашад оролсожо хабаадалсадаг болоо.
Эмхидхэгшэд хабаадагшадые элдэб гоё наада дэлгэжэ сэнгүүлдэг, хүндэтэйгөөр угтадаг заншалтай һэн.
Автор: Булат БАДМАЕВБуряад УласБайгал далайзагаһашалга  Һүүлэй жэлнүүдтэ Усть-Ордын тойрогто дайралдаһан тон шухала бэрхэшээл хадаа түрэл хэлэеэ үзэлгэ, ёһо заншалаа һэргээлгэ болоно бшуу.
Энээниие шиидхэхэ талаар Буряад Уластай нягта харилсаа холбоотойгоор хүдэлдэг болонхой.
Буряадай Болбосоролой болон эрдэм ухаанай яамантай тусхай хэлсээн баталагдажа, аргагүй ехэ ажал хэгдэжэ байһые тэмдэглэмээр.
Д. Банзаровай нэрэмжэтэ Буряадай гүрэнэй ехэ һургуулиин Зүүн зүгэй дээдэ һургуулиин буряад хэлэнэй болон зааха онол аргын тэнхимэй багшанар Буряадта, Агада, Усть-Ордада тусхай социологическа асуулта хэһэн байна.
Усть-Ордын тойрогой дунда һургуулинуудта буряад угтай үхибүүдэй 23 хубинь түрэл хэлэеэ мэдэнэ, 33 хубинь оройдоол мэдэнэгүй, ойлгоногүй.
Хүүгэдэй сэсэрлигтэ байдал бүри муу, ойлгодоггүй үхибүүдэй тоо 50 процент хүрэнэ.
Эрхүү можын Усть-Ордын Буряадай тойрогой захиргаанай хүтэлбэрилэгшэ Анатолий Прокопьевой тэмдэглэһээр, буряад хэлэ хүгжөөлгэ һуралсалай талаар ажалда гол һуури эзэлнэ.
Энэ талаар тойрогой захиргаанай дэргэдэ үндэһэн хэлэнүүдэй тусхай таһаг хүдэлжэ байдаг.
Һүүлэй байдалаар 86 дунда һургуулида буряад хэлэн заагдана.
2018 онһоо хойшо класс бүхэндэ буряад хэлэ үзэлгын номуудые зохёожо эхилээ.
Эндэ буряад хэлэнэй ном, ажалай дэбтэр, уншалгын ном, аудио-хэрэгсэл, багшада туһалалгын ном оролсоно.
Эдэ жэлнүүдтэ 1-дэхи классһаа абаад, 4-дэхи класс хүрэтэр бэлдэгдэнхэй.
Мүнөө һуралсалай жэлдэ 5-6-дахи классуудай номууд бэлдэгдэжэ байнхай.
- Эдэ бүгэдэ ажалые бидэ Буряадай эрдэмтэдтэй бүтээһэн байнабди.
Түрэлхи хэлэн гэрһээнь эхитэй байха ёһотой гэжэ булта һайн ойлгонобди.
Һүүлэй жэлнүүдтэ гэр бүлэдөө хүнүүд буряа- даараа хөөрэлдэхэеэ болинхой.
Манай түрэлхид хэлэеэ дамжуулаагүй, ахатан хуу зэмэтэй гэжэ байгаад, залуушуул түрэл хэлэеэ доромжолно.
Зэмэтэй хүнүүдые бэдэрэнгүй, өөһэдынгөө гэртэ хэдышье һаа үгэ үхибүүдтэеэ хэлсэжэ байгты гэжэ гуйха саг ерээ.
Ойлгоногүйбди, шаданагүйбди гээд һуубал- най, хэншье маанадые һургахагүйл.
Тиимэһээ тойрогойнгоо хүүгэдэй сэсэрлигүүдтэ, номой сангуудта буряад хэлэнэй гэр бүлын бүлгэмүүдые байгуулжа эхилээбди.
“Минии гэр бүлэ” гэһэн түсэлдэмнай яһала олоор зон ябана.
Энэ ушарһаа боложо, хүүгэдэй сэсэрлигүүдтэ таарама номой комплект хээбди, 19 газарта туршалга хэгдэнэ, - гэжэ үндэһэн хэлэнүүдэй тусхай таһагай хүтэлбэрилэгшэ Вероника Харбанова мэдүүлнэ.
2020 ондо Нарһата тосхондо түрүүшын буряад гимнази-һургуули нээгдэһэн байна.
Һонирхолтойнь гэхэдэ, иишээ һурахаяа ороһон 280 үхибүүдэй оройдоол 9 хүниинь буряад хэлэ һайн мэдэхэ, 32 үхибүүн ганса ойлгоод, зугаалжа шадахагүй байшоо.
Тиимэһээ һуралсалай шэнэ гуламтын багшанарай, бүхы хүдэлмэрилэгшэдэй урда шанга эрилтэ табигдаа.
Хоёр жэлэй үнгэрһэнэй удаа байдал эрид ондоо болоһон байна.
Үхибүүд бүхы шэглэлээр хүмүүжүүлэгдэжэ, ганса түрэл хэлэндээ һурана бэшэ, мүн ёһо заншалаа, түүхэ соёлоо һайнаар ойлгохо болоно.
Жэшээлбэл, һургуулиин нээгдэхэдэ байгуулагдаһан “Худайн аялганууд” ансамблиин гэшүүд Усть-Ордын тойрогто мэдээжэ болонхой, Новосибирск, Казань хүрэжэ, бэлиг шадабарияа харуулаа.
2021 оной август һарада Аполлон Шадаевай нэрэмжэтэ Үбэсын һургуули буряадаар һургалгын түб болгуулагдаа.
Эндэ буряад хэлэндэ, соёл урлалда һурахаһаа гадна, буряад тамираар үхибүүд бэеэ һоридог болонхой.
- Манай Оһын аймагай Үбэсэ һууринда буряадаар хөөрэлдэхэ эгээл олон хүн ажаһууна, - гэжэ Оһын аймагай захиргаанай һуралсалай таһагые даагша Александр Дамбуев хөөрэнэ.
Усть-Ордын тойрогһоо гадна, Эрхүү можын бусад нютагуудта буряад хэлэн заагдажа эхилээ.
Ойхоной аймагай 3 һургуули, Ангарскын, Эрхүүгэй болон Хашадай аймагуудай нэгэ-нэгэ һургуулинуудта заагдана гэжэ хэлэлтэй.
Автор: Борис БАЛДАНОВ   фото: Улаан-Үдын захиргаанай мэдээсэлэй албанай гэрэл зураг Тус комисси Улан-Yдэ хотодо буряад хэлэ сахин хүгжɵɵхын хэрэгтэ туhаламжа үзүүлхын гол үүргэтэй.
Энээнhээ урагша гансал эрдэм hуралсалай хороон  ɵɵрынгɵɵ эрхэтэ байдалда энэ талаар асуудалнуудые шиидхэжэ, үхибүүдэй сэсэрлигүүдтэ, hургуулинуудта болон нэмэри hуралсалай газарнуудаар буряад хэлэ шудалалгын хэрэг эрхилдэг байгаа бшуу.
Харин мүнɵɵ энэ талаар шухала ажаябуулганууд элдэб янзын хэмжээндэ – коммунальна албанhаа эхилээд, социальна талын оршон хүрэтэр – эршэмтэйгээр  бэелүүлэгдэжэ эхилхэ.
Комиссиин түрүүшын зүблɵɵн дээрэ буряад хэлэнэй хуулита эрхэ зэргэ,   мүнɵɵдэрэйнь байдал ба хубилалтын шэглэлнүүд, гүрэнэй талаhаа үзүүлэгдэхэ ёhотой дэмжэлтын хэмжээнүүд тухай болон буряад хэлэнэй багшанарые бэлдэлгын асуудалнууд зүбшэн хэлсэгдэhэн байна.
Yндэhэн хэлэнүүдые ба арад угсаатанай бусад хэрэгсэлнүүдые шэнжэлэлгын шэглэлэй «Бэлиг» Уласай түбэй» захирал Баир Балданов:    -Хуулиин ёhоор баталагдаhан хэлэн гээшэ ямаршье нютаг хэлэнүүдэй дээгүүр эрхэ зэргэтэй, ɵɵрын ёhо журамтай, тогтоhон дүримүүдтэй, тусхай эрилтэнүүдтэй.
Бидэ хоорондоо элдэб ондоогоор ярилдадагшье hаа, бэшэхэдээ нэгэ адли ёhо журамуудые сахиха ёhотойбди.
Уран зохёолой, али гэбэл, литературна хэлэн гээшэ нютаг хэлэнүүдэй дээгүүр эрхэ зэргэтэй бэшэгэй янза болоно.
Мүнɵɵдэрэй байдалаар, 2023 ондо буряад хэлэнэй хүгжэлтын түсэб баталагдаа.
Улаан-Yдэдэ муниципальна зэргэдэ хэмжээнүүд ябуулагдаха: хаа-хаанагүй буряад хэлэн дээрэ гаршагтай хабтагайнууд үлгэгдэхэ, социальна талаар рекламануудые болон соносхолой гаршагтай хабтагайнуудые оршуулха тухай «Бэлиг» түбтэй хэлсээн баталагдаха.
Мүн лэ хотын ниитын транспорт соо тогтохо буудалнууд тухай хоёр хэлэн дээрэ соносхогдохо.
Тэрэнэй хажуугаар эрдэм hуралсалай, соёлой, үндэhэн арадуудай хоорондохи харилсаанай, залуушуулай политикын, тамирай оршон байдалда хабаатай олон арбаад хэмжээ ябуулганууд  эмхидхэхэ түсэбтэй.
Автор: Баярма БАТОРОВАФото: Улаан-Үдын захиргаанай мэдээсэлэй албанай гэрэл зурагБуряад хэлэ хүгжөөлгэ  Манжын Цин угай хаанта засагай даралта дороһоо ойрад арад  сүлөөрхэ һэдэлгэ 200 жэлэй туршада гаргажа байгаа.
Үүсхэгдэһэн 3 дайнда шүүгдэжэ, Цин гүрэн түрын байгуулга һуладаа, 1912 оной нажарай һүүл һарын 7-до эсэстээ хүрэһэн юм.
Джунгар хаанта түрын 1757 ондо унахадань, Цин угайхид засаг бариһан түүхэтэй.
Ховд хотын хажууда алда үргэнтэй шулуун ханын үлэгдэлнүүд - тэрэ холын сагта болоһон үйлэ хэрэгүүдэй үнэн гэршэнь.
Хэдэн зуугаад жэлэй туршада яагаашьегүй шулуун хананууд Манжа гүрэнэй сэрэгшэдэй найдамтай халхабшань байгаа.
Үзэсхэлэнтэ һайхан байгаалитай нютаг орониие яажашье һаа хамгаалжа, өөрынгөө мэдэлдэ үлөөхэ һанаатай байһаниинь ойлгосотой.
Үбэлдөө тиимэшье шэрүүн бэшэ, зөөлэн уларилтай газарта үхэр мал һайн үдэхэ, бэлшэхэ бэлшээреэр баян нютаг юм.
Түхэреэн жэлэй 120-160-аад үдэрынь хабар намарай шэнжэтэй.
Табан хушуута малтай адли зэргэ хээрын ан амитад амаргүй олоор эндэ үдэнхэй.
Хээрэ талада, өөрынгөө оршон байдалда ябаһан ан амитадые харан үзэхэеэ холо ойроһоо аяншад буужа хөөршөөдэг даа.
Эндэл хадын оройгоор ажамидардаг дэлхэйдэ ехэл үсөөн болоһон эрбэд соохорые ойроһоо хараха арга олгогдоно.
Баруун монголшуудХовд аймагта 13 үсөөн тоото үндэһэ яһатан ажамидарна.
Тэдэниие нэрлэбэл, иимэ байна: олд, халха, торгод, уряанхай, мянгад, дүрбэд, баяд, казах, захчин, чант (узбек), үзэмшэд, хотонууд, сартуул.
Энэл нютагһаа халижа, ойрад араднай мүнөөнэй Хальмаг ороной дэбисхэр дайда руу нүүжэ гараһан түүхэтэй.
Ойрад арад тухай IV-дүгээр Иван хаанай 1574 оной майн 30-да гаргаһан зарлиг дотор хэлэгдэһэн байдаг.
Джунгарһаа ойрадуудай нүүжэ гараһан шалтаг гэхэдэ, олон жэлэй туршада үргэлжэлһэн дайн үймөөн, өөһэд хоорондохи хёморолдоон, үшөө тиихэдэ үхэр малай бэлшээриин дутагдалга гэжэ совет үедэ түүхэ шэнжэлэгшэд бэшэһэн юм.
Мүнөө Ховд аймагта казах арадай түлөөлэгшэд эгээл олоор ажаһууна.
Тэдэнэр Монголой бүхы зоной 6 хубинь болодог.
Казахууд бэшэндээ орходоо, өөрынгөө хэлэ, ёһо заншал мүнөөшье болотороо алдаагүй, үри хүүгэдтээ дамжуулһаар.
Урдын урда сагһаа хойшо бүргэд шубуу һургажа агнадаг заншалаа сахин ябана.
Дэлхэй дээрэ гансал эдэ арад урданайнгаа энэ заншал мүнөөшье болотор хэрэглэһээр гэжэ хэлэлтэй.
Жэл бүхэндэ намарай дунда һарын түрүүшын амаралтада Баян Үлгы аймагта шубуу һургаһан ангуушад сугларжа, шандага, шоно, үнэгэ барижа, мүрысөө үнгэргэдэг юм.
Энэ хэмжээ ябуулга хараха үзэхэеэ Баруун Монгол руу хаа-яанаһаа аяншалагшад хүрэжэ ерэдэг.
Монгол ороной эгээл удха шанартай хэмжээ ябуулгануудай нэгэниинь гэжэ тоологдодог.
Гэхэтэй хамта Монголой «биелгэ» хатар хөөмэйн дуун хоёр олоной дура татаһаар.
Ховд аймагай Чандмань сомоной ажаһуугшад ехэ багагүй хөөмэйн дуу аянгатуулха аргатай.
Эндэһээ холо бэшэ оршоһон Ород гүрэнэймнай Тыва Уласай уряанхай арад хөөмэйн дуу дуулаха арга шадабаряараа бусадһаа булюу, олондо мэдээжэ.
Ховд аймагай шэнэ үдэрХовд аймаг болбол Монгол ороной эгээл хүгжэнги нютаг гэжэ тоологдодог.
Ород Улас, Хитад гүрэнүүдэй хилэ дээрэ оршоһон нютаг байһаниинь һайн нүлөөтэй.
Үшөө эндэ ашагта малтамалнуудай үйлэдбэри хүдэлнэ, хүдөө ажахы болон аяншалгын һалбари нилээд хүгжэнги.
Баян ажаһуудалтай байһанииень аймагай түб хотынь түхэл шарайдань үзэгдэнэ.
Түб талмай шадар аяар 6 зошод буудалнууд зэргэлжэ түбхинэнэ, 10 гаран эдеэ хоол бариха газар, үй түмэн түмэр хүлэгүүд иишэ тиишээ һубарилдана.
Үдэшын боро хараанаар үнгэтэ гэрэлнүүд носоогдожо, эндэ тэндэһээ һаргаана.
Түб талмайн тэгэндэнь соёлой ордон байрлана.
Мүнөө үдэшэ эндэ «Хосогтон» (Khusugtun) гэһэн тон мэдээжэ домог суутай фолк-бүлгэм хүгжэм дуугаа дэлгэхэ.
Монгол арадай баатарнуудай нэрыень мүнхэлһэн хүшөөнүүд.
XVIII зуун жэлдэ Манжын урдаһаа буһалгаа эмхидхэгшэдые ударидаһан Джунгар хаан түрын һүүлшын ударидагша Амарсанаа, тиихэдэ мүн лэ манжа арадай хэһээлтын 9 зоболониие өөр дээрэ үзэһэн Аюша хүтэлэгшэ хоёрто хүшөө харагдана.
2022 ондо Ховд аймагай хүтэлбэрилэгшөөр Энхэтабын Болормаа томилогдоо.
Монгол ороной түүхэдэ түрүүшын эхэнэр хүн ударидагшаар ажаллана.
Тэрэ Коламбиин дээдэ һургуули дүүргэһэн, Хитад болон Урда Солонгос гүрэнүүдтэ ажаллаһан намтартай.
Һаял 30 гаража ябаһан энэ эхэнэртэй хөөрэлдөөд байхадаа, тэрэнэй сэсэниие, урагшаа һанаатайе ойлгожо абаабди.
Тэрэл үдэшэ нүхэднай «Хосогтон» бүлгэмэй тоглолтодо урижа, сэдьхэлыемнай баярлуулаа.
Буряад арадай «Алтаргана» дуу үндэр хэмжээндэ бэшэ хэншье гүйсэдхөөгүй.
Автор: Норжима ЦЫБИКОВАФото: Норжима ЦыбиковаМонгол УласХовд аймаг  «Долоон үбгэдһөө» эхитэй Талын нүүдэлшэдэй ёhо заншалаар үльгэрнүүд - «урданай ехэ уранда, уран сагай мэндэдэ» тэнгэриин бурхадай дэлхэй дээрэ буугаад үйлэдэhэн гайхамшагта баатаршалгануудай солые дуудаhан домогууд.
Буряад арадай алтан абдарай баялигай ёhото дээжэ - үльгэрнүүд хоёр мянгаhаа хори мянга хүрэтэр шүлэглэмэл мүрнүүдhээ бүридэдэг.
Олон мянгаад жэлэй туршада үеhөө үедэ дамжуулагдан, ямаршье хубилалтагүйгөөр манай саг руу хүрэжэ ерэhэниинь гайхалтай.
Манай элинсэгүүд үльгэртэ нангин шүтөөнэй зохёолой зэргэдэ хандадаг байhан гэжэ эли.
Миин зугаалжа уншадаггүй, харин олон тоото нарин дүримүүдые сахижа, нангин бүтээлэй зэргэдэ түүрээдэг hэн ха.
Нэн түрүүн сагай эрилтэ гэжэ байгаа.
Хүйтэнэй сагай ута hүнинүүдтэ, «Долоон үбгэд» аймаг ододой огторгойн орьёлдо эли тодоор харагдаха сагта (сентябрь – март hаранууд) үльгэрнүүдые түүрээдэг байhан гуримтай.
Хабарай ба зунай хаhада үльгэр домогуудые түүрээхэнь огто хорюултай байhан.
1903 ондо элитэ эрдэмтэн Цыбен Жамцарано шэнжэлэлгэнүүд соогоо иигэжэ бэшэhэн байна:- Yльгэрнүүд - буряад арадай hүр жабхалангай нангин баялигууд.
Манай элинсэгүүд үльгэрнүүдые миин ганса сэнгэн хужарлахын тулада шагнадаг байhан бэшэ.
Харин элдэб үбшэнгүүдые саража, дайсадые дарахын, баян олзотой агнууриин хэрэг эрхилхын г. м. үйлэ хэрэгүүдэй урагшатайгаар бэелүүлэгдэхын тулада үльгэрэй баатарнуудые дуудадаг байhан заншалтай.
Yшөө холын аян замда гарахынгаа урда тээ заабол үльгэр түүрээгээд, шагнаад ошодог hэн гэжэ эли.
Агнуури ба үльгэршэд Урдын монгол туургата арадууд агнуурида гарахадаа, заабол эрхим үльгэршэдые хажуудаа абаад ябадаг байhан.
Агнууриингаа газарта хүрэжэ ерээд, нэн түрүүн үдэшэниинь отог соогоо сагаан hэеы шэрдэг дэлгээдэг hэн ха.
Тэрэнь гансашье муухай толбогүй, мориной ба хүнэй хүлhэнэй үнэргүй байха ёhотой байгаа.
Һэеы шэрдэгээ арса адисаар утажа арюудхаад, дээрэнь сагаан эдеэтэй, hүнэй архитай аягануудые табижа, номо һуршын годли зоодог байhан түүхэтэй.
Хажуудань залагдаhан үльгэршэн бүхэли hүниин туршада, үүрэй сайтар үльгэрөө түүрээдэг байhан гэжэ эли.
Морин хуурай хүгжэм доро хөөмэйдэн бөөлэжэ, хүхэ мүнхэ тэнгэридэ, хада уулануудай, ой тайгын эзэдтэ хандажа, аршалан туhалхые гуйдаг hэн ха.
Түүрээhэн үльгэрэйнь баатарнууд тэнгэриhээ буужа, хажуудань hуугаад, үльгэр дууень шагнан хужарлажа, эдеэнэй хүндэhөө амсажа баярлаад, үглөөдэрэй агнуурида туhалха гэжэ манай элинсэгүүд этигэдэг байhан.
Иимэ ёhолол бүтээлгүйгөөр ямаршье агнуури урагшатай байдаггүй гэhэн үгэтэй.
Тиигээд агнууриин түгэсэжэ, олзоёо хубаалганай болоходо, үльгэршэндэ эгээл эрхим хэhэгүүд элбэгээр үгтэдэг hэн гэжэ мэдээжэ.
Yльгэрэй баатарнууд – хүсэтэй сахюусанууд Буддын шажанай «Алтан Гэрэл» гэжэ ном ба «Гэсэр» үльгэрэй уншагдажа байдаг гэрhээ хамаг зоболон гасалангууд дуугүй тонилжо арилдаг гэhэн үгэтэй.
Ехэ халдабарита үбшэнгүүдэй, үхэл тахалай дэлгэрхэ сагта мүн лэ үльгэрнүүдые оло дахин түүрээжэ, гай гасалангуудые дарадаг заншал сахигдадаг байhан.
Yльгэрэй гол нюурнууд – эрэлхэг баатарнууд – тэнгэриhээ буужа, хүнүүдтэ үбшэ зоболон асарhан ада баршадые сарадаг гэhэн удхатай.
Илангаяа энэ ушарта Абай Гэсэр хаанай үльгэр түүрээхэдэ, эрхимээр туhалдаг гээд шүтэгдэдэг байhан.
«Абай Гэсэр Богдо хаан», «Аламжа Мэргэн», “Алтан Шагай Мэргэн”, «Хараасгай Мэргэн», «Жэбжэнэй Мэргэн», «Абадай Мэргэн», «Мэньелтэ Мэргэн» г. м. үшөө олон домогто баатарнууд буряад арадай хүсэтэй аршалагша сахюусадынь гэжэ манай элинсэгүүд этигэдэг байhан гэжэ мэдээжэ.
«Арбан табан толгойтой мангадхай» түрүүтэй дайсадhаа эхилээд, альбан шүдхэрhөө, үбшэ зоболонhоо, гай тодхорhоо, үгырэлhөө хамгаалдаг, ангуушадта ан арьяатадые туужа асардаг одото заяанай мэргэн баатарнууд.
«Yльгэрэй баатарнууд мүнхэ наhатай, тэнгэридэ одо мүшэдэй түхэлтэй боложо гэрэлтээд («Долоон үбгэд» гү? ), газар дэлхэйн хүнүүдэй байдалые хёрхоор адаглажа байдаг гэжэ түүхын бэшэгүүд соо хэлэгдэдэг.
Тиимэhээ тэдэнэй намтарнуудые түүрээhэн үльгэрнүүдэй удха шанарые, найруулгынь мүрнүүдые, үгэнүүдые халташье ондоо болгон хубилгахань хорюултай.
Тиигэбэл алдуутайгаар түүрээhэн үльгэршэн дээдын бурхадай шанга хэhээлтэдэ орожо магадгүй».
Энэ ушараар буряад үльгэрнүүд огто хубилангүй шахуу XX зуун жэлэй эхин хүрэтэр аман үгөөр дамжуулагдаа ха юм.
Россиин элитэ академик А. П. Окладников иигэжэ бэшэhэн байна: «Буряад үльгэрнүүдые гүйсэдхэлгын үедэ hэеы гэр соохи юрэнхы байдал эгсэ хубилжа, ямар бэ даа ойлгогдохогүй, хүнэй нюдэндэ харагдаагүй, ёhото эди шэдитэ, нангин мэдэрэлэй тусхай долгинуудаар хушагдаhандал мэдэрэл түрүүлнэ».
Дээдын тамгатай үльгэршэд Yльгэршэд нютаг нугаараа айхабтар хүндэтэй хүнүүд байhан.
«Yльгэршэн – олбогой оройдо hууха, дуушан – хадын дободо hууха» гэhэн урдын үгэ бии.
Юрын лэ малшад, ангуушад ажалтай үльгэршэд дээдын оюун бэлигэй тусхай тамгатай хүнүүд байhан гэжэ эли.
Хүгжэмэй, уран үгын талаар дээдын убдистай байхаhаа гадуур хадууса hайтай байхань шухала.
Олон мянган шүлэглэмэл мүрнүүдые сээжэлдээд, халташье алдуугүйгөөр, сээжээр түүрээхэнь бэлэн бэшэ!
Yльгэрые богони болгожо хороохонь огто хорюултай.
Yльгэршэн нэгэ доро хүгжэмшэн, дуушан, уран шүлэгшэн, артист байха ёhотой байгаа ха юм.
Дээдын гарай үльгэршэнэй түүрээхэдэ, шагнагшад уяран, нулимсаяа дуhаадаг, шангаар бархиралдадаг, баярлажа энеэлдэдэг байhан гэдэг.
Yльгэр шагнагшад үльгэрэй орон руу бүхы hанаа бодолоороо шунган орожо, домогой баатарай түлөө үнэнхэ зүрхэнhөө hанаагаа зобожо, тулихадань – хайрлаха, илахадань – баярлаха г. м. мэдэрэлтэйгээр шагнаха ёhотой байhан.
Юундэб гэхэдэ, домогто баатарнууд тэнгэриhээ буугаад, хажуудань hуугаад шагнажа, бүхые адаглажа байна гэhэн этигэлтэй hэн ха юм.
Ехээр анхарангүй, миин хайша хэрэг hууhан хүнүүд hүүлдэнь шэрүүнээр хэhээгдэхэ гэhэн үгэтэй.
Түүрээгдэжэ эхилhэн үльгэр эхинhээ эсэстээ хүрэтэрөө огто тогтонгүй, забhаргүйгөөр хурагдаха ёhотой байгаа.
Yльгэршэнэй саг зуурын туршада тогтожо, амяа татажа, хоолойгоо булхаха үедэнь шагнагшад «хамтын түүрээлгэ» бөөлэдэг байhан гуримтай.
Yшөө энэ үедэ хэн нэгэн морин хуур, ятага дээрэ наададаг hэн ха.
Yльгэрэй эхиндэ заабол «угтамжа», түгэсхэлдэнь – «үдэшэлгэ» түүрээгдэдэг байһан.
Тэрэнь тэнгэриhээ бууhан харагдахагүй айлшадые угтахын ба үдэшэхын ёhололнууд болоно.
Буряад үльгэр ба космогони Буряад арадай заншалаар «Долоон үбгэд» гэжэ аймаг ододhоо үльгэрэй баатарнуудай дэлхэй дээрэ буужа ерэдэг тухай хэлэгдэдэг.
Эндэ эгээл hонирхолтойнь гэбэл, мүнөөнэй зарим эрдэмтэд «Долоон үбгэдые» оюун ухаатай амитадай байрын эхин hуури гэжэ тоолодог.
Тэндэ «47UM» гээд нэрлэгдэhэн манай наранай байгуулалтада адли гариг одон бии гэжэ эрдэмтэдэй шэнжэлэлгэнүүд элирүүлhэн.
Дам саашаа эрдэмтэд тэрэ гариг одонтой холбоо ниилүүлхын тулада элдэб дохёонуудые эльгээhэн ушартай.
Мүнөө дээрээ харюу хүлеэгдэhээр.
2004 ондо Л. К. Баирова гэhэн авторай «Буряад үльгэрнүүдэй эхин захын нюусанууд» гэhэн ном хэблэлдэ гараhан.
Автор мүнөөнэй эрдэмтэдэй олон жэлнүүдэй шэнжэлэлгэнүүдые баримталан, буряад үльгэрнүүд юртэмсэ галабай мүндэлжэ бии болоhон тушаа баян мэдээнүүдые дамжуулна.
Yльгэрнүүдэй домоглолнуудынь бүхэдэлхэйн эзотерическэ космогони гэhэн эрдэмэй шэглэлтэй адли, нэгэ үндэhэтэй.
Олон сая жэлнүүдэй саада тээ Марс ба Юпитер гэhэн хоёр планетын хоорондо үшөө нэгэ арбадахи планетэ байhан түүхэтэй.
Тэрэ ямар бэ даа мэдэгдээгүй шалтагаанаар тэhэржэ хосороод, орондонь олон тоото жэжэхэн астероидууд үлэhэн гэдэг.
Энээн тушаа урдын Грециин үльгэр домогууд соо хэлэгдэдэг гэжэ мэдээжэ.
Харин Л. Баировагай тэмдэглэhээр, буряад үльгэрнүүд соо мүн лэ тэрэ юртэмсын галабай сүйд hандарал тушаа хөөрэдэг.
Yшөө энэ автор буряад үльгэрнүүд соо Атлантида гэhэн урдын орон тушаа, hолирнуудай унаhан тушаа, Агууехэ үер тушаа г. м. дэлхэйн агууехэ ушарнууд тухай үргэн ехэ мэдээнүүдтэй.
Автор: Баярма БАТОРОВА   фото: Буряад Үнэнэй архивһаа Буряадай болбосоролой болон эрдэм ухаанай сайдай орлогшын уялгануудые гүйсэдхэгшэ Батор Цыренжапов энэ хуралдаа хүтэлөөд, иигэжэ элидхээ: “1992 ондо Сурхайта нуурай эрьеһээ эхиеэ абаһан Буряадай Эдир сэдхүүлшэдэй эблэл мүнөө дээрээ мянгаһаа үлүүтэй үхибүүдые нэгэдүүлнэ, ясли-саадайшье багашуулые хабаадуулна.
Юрэнхы һуралсалай дунда һургуулинуудай дэргэдэ ажалаа ябуулдаг редакцинууд, студинууд бултадаа Лигын бүридэлдэ ороно.
Үхибүүдые эдэбхижүүлэн, захёохы шадабарияа хүгжөөлгэдэнь ёһотоор нүлөөлнэл даа”.
Буряад Уласай Арадай Хуралай Түрүүлэгшын орлогшо Татьяна Мантатовагай тэмдэглэһээр, Эдир сэдхүүлшэдэй эблэлэй гэшүүд наһанайнгаа мэргэжэл шэлээд байна гэхээр бэшэ.
Тиибэшье олоһон дүршэлынь саашанхи ажабайдалдань туһатай байха.
Үндэр тушаалтан амаршалгын үгэнүүдые хэлээд, Буряадай Эдир сэдхүүлшэдэй эблэлые ударидагша Людмила Доржиевада Баярай бэшэг барюулаа.
Энэ хуралдаанда Москваһаа зорижо ерэһэн педагогикын эрдэмэй доктор, ЮНПРЕСС нэгэдэлэй юрэнхылэгшэ Сергей Цымбаленко, Примориин Эдир сэдхүүлшэдэй эблэлые ударидагша Татьяна Никитченко гэгшэдэй элидхэлнүүд олоной анхарал татаа.
“Бүхэроссиин Эдир сэдхүүлшэдэй эблэл баһал 30 жэлэй саана Владивостогой “Океан” лагерьта байгуулагдаһан.
Тэрэ гэһээр Буряадай эблэлтэй эб хамта алхална”, - гэжэ Сергей Цымбаленко тэмдэглээд, һонин-һонин баримтануудые дуулгаа.
Жэшээнь, Францида эдиршүүлэй түрмэдэ үхибүүд камераһаа далтирхыень адаглаһан байна.
Эхын хараса шэнгеэр эдиршүүл видеокамерые мэдэрээ юм ха.
Олондо мэдээсэлгын түхэлнүүдэй нүлөө гүнзэгы шэнжэлгэ хүлеэһээр гэжэ эрдэмтэн ойлгуулна.
Автор: Сарюуна ЭРДЫНЕЕВАФото: Буряад Үнэнэй архивһааэдир сэдхүүлшэд   фото: Байкал Дейли сайтын зураг - Иимэ олон шэб шэнэ автобусуудые һургуулинуудта тараажа байнабди.
Энэмнай «Һуралсал» гэһэн Үндэһэтэнэй түсэлэй аргаар, мүн Юрэнхылэгшын оролдолгоор бэелүүлэгдэбэ.
Хүндэтэ нютагаархид, амаршалнаб!
Энэ унаагаар үхибүүднай аюулгүйгөөр ябажа байг даа, - гэжэ Алексей Цыденов хэлэбэ.
«ПАЗ», «ГАЗ», «УАЗ» түхэлэй шэнэхэн унаанууд Баргажанай, Баунтын, Бэшүүрэй, Зэдын, Яруунын, Загарайн, Захааминай, Ивалгын, Кабанскын, Хэжэнгын, Хурамхаанай, Хяагтын, Мухар-Шэбэрэй, Байгал шадарай, Тарбагатайн, Түнхэнэй аймагуудай болон Северобайкальскын,Улаан-Үдын һургуулинуудта дамжуулагдаа.
Оройдоо 5 жэлэй туршада Буряад Уластамнай  һургуулиин  301 автобус абтаа.
Автор: Булат БАДМАЕВФото: Байкал Дейли сайтын зурагҺургуулинууд   фото: востоктелеинформ Эрэмдэг зэмдэг хүнүүдэй бэе махабадые  hэргээлгын хэрэгтэ ёhото эди шэдитэ нүлɵɵ үзүүлхэ аргатай үнгэтэ элhэнэй хайрсаг Соёлой яаманай тусхай шэглэлэй мүнгɵɵр абтаа.
Эгээл түрүүшынхиеэ үзэсхэлэнтэ хайрсагтай Улаан-Yдын 62-дохи коррекционно hургуулиин hурагшад танилсаба.
Баяр ёhололой оршондо элhэн хүбɵɵнүүд үльгэртэ ой мододой, сэсэгүүдэй, амитадай гэхэ мэтын дүрсэтэй боложо хубилаад, багашуулые гайхуулан хүхеэгээ юм.
Инновационно элhэнэй хайрсаг компьютерна хүтэлбэритэй.
Тусхай программануудай ашаар монитор дээрэ бии болоhон элдэб янзын зурагууд, дүрсэнүүд үхибүүдэйшье, томошуулайшье зүрхэ сэдьхэл баярлуулан, амгалан тэнюуниие бэлэглэхэ аргатай.
Тэрээнhээ гадуур хүнэй зохёохы мэдэрэлнүүдые hэргээжэ, уран зурагта, геометриин ба тоололгын эрдэмүүдтэ hургаха үүргэтэй гэжэ онсо тэмдэглэгдэнэ.
Автор: Баярма БАТОРОВАФото: востоктелеинформшэнэ оньһон хэрэгсэлнүүд  Харин мүнɵɵ элдэб олон гүрэнүүдэй мэргэжэлтэдэй онсо тэмдэглэhээр, гамтайгаар ба зүбɵɵр отолжо абаhан ойн хасуури хэмэл ёлкоhоо hураггүй бага хоро экологидо үзүүлдэг.
Айхабтар канцерогеннэ пластигаар бүтээгдэhэн хэмэл ёлкые шатаахада, ехэ хоротой зүйлнүүдтэй утааниинь агаарые муудхаажа, үнэhэниинь газарай хүрьhэндэ болон газар доогуур урдадаг уhанда хоротой нүлɵɵ үзүүлдэг.
Харин шатаагдангүй, миин хаягдаhан хэмэл ёлко хэдэн зуугаад жэлнүүдэй туршада газар соо бог шоройгоор хэбтэдэг.
Тиимэhээ хэмэл ёлко эгээл багань 20 жэлэй туршада хэрэглэгдэхэ ёhотой.
Харин ехэнхи зон 5-6 жэл болоод, хэмэл ёлконуудаа хаяад, шэные абадаг.
«Шэнэ жэлдэ гэртээ хэмэл гү, али амиды ёлко табидаг гүт? » - гэhэн асуултын харюунуудтай уншагшадые танилсуулхамнай.
Соёлма Дагаева, Буряад Уласай соёлой сайд: - Би жэл бүхэндэ дэлгүүрhээ амиды хасуури абажа табихые оролдодогби.
Юундэб гэхэдэ, нарhата ой тайгын арюун хангалынь гэрээр дүүрэжэ, юунтэйшье сасуулмаар бэшэ мэдэрэлээр халяажа, урма баяр бадараадаг ха юм.
Теэд гэнтэ ехэ сүлɵɵгүй байhан ушарһаа дэлгүүрhээ абажа үрдеэгүй hаа, хуушан хэмэл ёлкоёо шэмэглэжэ табидагби.
Тиихэдээ: «Заа, энэ  жэлдэ минии түлɵɵ нэгэшье амиды модон хосорбогүй ха юм даа», - гэhэн бодолоор hанаа сэдьхэлээ заhагшаб.
Андрей Дашин, «Посёлок Агинское» гэhэн хотын тойрогой Захиргаанай засаг дарга:  - Хүүгэдэйнгээ баганууд байхада, заабол амиды хасуури абажа табигша бэлэйбди.
Доронь элдэб янзын бэлэгүүдые нюухаш.
Харин мүнɵɵ үхибүүднай томонууд боложо, «уурхайhаа ниидэжэ» ошоhон.
Һүүлэй жэлнүүдтэ хэмэл ёлко hайндэрэй hүлдэ тэмдэгээр шэмэглэдэг болоhомди.
Шэнэ жэлэй эди шэдитэ үзэсхэлэнгүүд үргэлжэлhɵɵр: аша хүбүүндээ бэлэг бэлдэжэ байнабди!
Саян Жамбалов, Буряадай гүрэнэй Х. Намсараевай нэрэмжэтэ академическэ драмын театрай уран hайханай талаар хүтэлбэрилэгшэ:- Yхибүүдэйнгээ бага балшар наhанда залуухан хасуури абажа, гэртээ  табидаг байгаабди.
Ойн айлшанай хангалынь минии бага наhые hануулдаг hэн.
Теэд гэрэймнай хажууда ургадаг нарhан тужын жэлhээ жэлдэ шэнгэрэн үсɵɵрхые хараад, саашадаа амиды мододые отолхогүй гэжэ шиидээб.
Мүнɵɵ хэмэл ёлко табидаг заншалтайбди.
Дарима Жамсоева, Буряадай гүрэнэй телевидениин мэдээсэлэй албанай даргын орлогшо:- Бидэ гэртээ хэмэл хасуури табиха гэжэ оролдодогбди.
Би наймаагай газарнуудта отолуулhан амиды мододые хараад, ехээр хайрладагби.
Аргагүй гоёхонууд, залууханууд хасууринууд айлай гэрнүүдтэ нэгэ  хэды үдэрэй туршада зогсоhоной удаа хайра гамгүйгɵɵр бог шоройтой хамта хаюулдаг ха юм.
Оршон тойронхи байгаалияа хюдажа hалгахагүйн тулада хэмэл ёлконуудые хэрэглэхэнь шухала.
Автор: Баярма БАТОРОВАФото: Баярма Баторовагай дурадхаһан гэрэл зурагуудШэнэ жэл угталга  Һүүлэй хэдэн жэлнүүдтэ эндэ соёлой байшан, спортын томо зал баригдаа.
Мүн бүмбэгэтэй хоккей наадаха талмай зохёогдонхой.
Тиигэжэ Анатолий Прокопьевой хабаадалгатайгаар бүмбэгэтэй бага хоккей (“ринк-бенди”) наадалгаар мүрысөөн нээгдэһэн байна.
Шанга гэгшын наадануудта 7 команда хабаадаа.
Усть-Ордын тойрогой дэбисхэр дээрэ үнгэржэ байһан бүхы тамирай мүрысөөнүүд сэрэгэй тусхай операцида хабаадажа байһан нютагаархидта зорюулагдана гээд хэлэлтэй.
Забитуй һууринда 14 гаран километр уһанай шэнэ сорго татагдажа байнхай.
Энэ хугасаада түймэр саралгын 74 гидрант, хүн зоной уһа абаха 49 колонко оролсоно.
“Сэбэр уһан” гэһэн гүрэнэй үндэһэн түсэлдэ оруулагдажа, энэ барилга эмхидхэгдэнэ.
Бүхы дээрээ 133 сая түхэриг мүнгэн гаргашалагдаа.
“Орда инфо” сонинһооУсть-Ордын Буряадай тойрог   фото: Буряад Уласай засагай сайтһаа - Хуушан гэрнай үнгэрһэн зуун жэлэй 50-яад онуудаар баригдаһан юм.
Тиимэһээ тэндэ ажаһуухань аюултай болошоол даа.
Мүнөө бидэ һаруул, үргэн, болбосон  түхэлтэй шэнэ байрада зөөжэ орохомнай.
Халуун, хүйтэн уһатай.
Гадна гэртэ ходо дулаан  байха, энэмнай үнэхөөрөө жаргал лэ даа, - гэжэ Закаменск хотын ажаһуугша Анна Тугаринова һанамжануудаараа хубаалдаа.
Энэ гэрэй барилгада 48 сая түхэриг шэглүүлэгдээ.
ЖКХ-е һэльбэн шэнэлэлгын жасын мүнгэ зөөриин хабаадалгатайгаар баригдаба гээшэ.
Захааминай аймагта энэ жэл бүхыдөө 80 ажаһуугшад шэнэ гэртэй болохо юм.
Гэрэй барилгын үедэ Буряадай Засагай газарай Түрүүлэгшын орлогшо Евгений Луковников шалгалтаар ходо ерэжэ байгаа.
Энэ гэрэй барилга нёдондо жэлэй хабар эхилээ һэн.
Шэнэ гэр бүхы шалгалтануудые гараа.
Һайн шанартайгаар гэр баригдаа гэжэ харанабди.
Шэнэ байранууд ажаһуугшадта һайшаагдаха гэжэ найданаб.
Мүн хажуудань үшөө нэгэ шэнэ гэр бодхоогообди, тэндэ 21 гэр бүлэ зөөжэ орохо юм.
Ерэхэ долоон хоногто энэ гэр ашаглалгада тушаагдаха, тиигээд һаяын сагта шэнэ ажаһуугшадта түлхюурнүүд барюулагдаха, - гэжэ Буряад Уласай Засагай газарай Түрүүлэгшын орлогшо Евгений Луковников тэмдэглээ.
«Гэр байра ба хотын оршом» гэһэн үндэһэн түлэбөөр ажаһуугшадые шэнэ гэрнүүдтэ зөөлгэнэ гэжэ һануулнабди.
Мүнөөдэр Буряад орондо һандарһан гэрнүүдһээ шэнэ гэртэ зөөлгэн эршэдээ.
-Энэ түсэлэй ашаар бидэ горитой алхам урагшаа хээбди.
Бүхы республикаар 1600 ажаһуугшадые нүүлгээбди.
Энэ хадаа Буряадай Барилгын яаманай, аймагуудай захиргаануудай мэргэжэлтэдэй, ажаһуугшадай хамтын ажал болоно, - гэжэ Буряад Уласай барилгын болон гэр байрын коммунальна хангалтануудые һэльбэн шэнэлэлгын сайд Николай Рузавин тайлбарилаа.
Автор: Сэнгэ РИНЧИНОВФото: Буряад Уласай засагай сайтһааЗахааминай аймаг  Загарайн аймагай Добо- Ёнхор һууринда Цыбикжап Цыренович, Галина Жабаевна Гомбоевтоной бүлэдэ 1975 оной ноябриин 25-да Эрдэни хүбүүн түрэһэн юм.
1992 ондо Үбэр Байгалай хизаарай Могойтын аймагай Хара-Шэбэрэй һургуули түгэсхэһэн.
Һургуулиин наһанай ябахадаа, сүлөөтэ барилдаагаар бэеэ һоридог байһан.
Һургуулиингаа, нютагайнгаа элдэб хэмжээ ябуулгануудта эдэбхитэй- гээр оролсодог һэн.
1993 ондо Эрхүү хотодо сэрэгэй алба гараа.
Тэрэнэй удаа Кировэй нэрэмжэтэ түрэл колхоздоо хүдэлөө, гэртэхиндээ туһалаа.
2005 онһоо “Дозор” гэжэ харуулай агентствэдэ хүдэлжэ эхилһэн аад, 2007 онһоо Бооржын 06795 сэрэгэй частьда хэлсээнэй ёһоор алба хаажа захалаа.
Тиигэжэ 16 жэлэй туршада нэгэ батальондо сэрэгшын алба хэжэ ябаа.
Элдэб һуралсалай хэмжээнүүдтэшье хабаа- даһан.
Эрдэни Цыбикжапович эрэлхэг дорюун хүбүүдэймнай нэгэн байгаа.
Сугтаа алба хаадаг зондоо, суг һураһан үетэнэйнгөө, нүхэдэйнгөө дунда ехэ хүндэтэй һэн.
Аха дүүнэртээ ехэ туһатай байгаа.
Наһанайнгаа ханиие, хоёр үринэрөө орхёод ябашабал даа.
Эрдэни Гомбоев сэрэгшын үүргэ эрэлхэгээр дүүргэжэ, баатарай үхэлөөр унаба, “Шэн зоригой түлөө” ордендо зууршалагдаба.
Ум базар баани хум падБуряад Уласай Ивалгын аймагай Иволгинск һууринда, Цыдендашиевай гудамжа, 27 хаягаар декабриин 1-дэ 11.
00- 13.
00 сагта хүдөө гараха. фото: ntv. ru Декабриин 10-да НТВ теле-субагай «Секрет на миллион» гэhэн дамжуулгын гол нюур болоhон Бари Алибасовай зээ хүбүүн Буряад орондо ажаhууна гэжэ элирбэ.
Элитэ нагаса абгадаа адли Борис Алибасов 66 наhатай, эбдэжэ усадхахаар болоhон барак соо гансааран ажаhууна.
Наhанайнь нүхэр диабет үбшэнhɵɵ наhа бараhан, 29 наhатай хүбүүниинь мүн лэ наһан болонхой.
Ганса басаганиинь Улаан-Yдэдэ ажаhуудаг юм ха.
Бари Алибасовай Казахстанда ажаhуудаг байhан Зоя нэрэтэй түрэhэн эгэшынь хүбүүн Борис бүхы наhаараа харуулшанаар хүдэлhэн намтартай.
Нэгэ жэлэй саада тээ эжынгээ наhа барахада, Борис мүнгэгүй байжа, хүдɵɵлүүлхэеэ ошоогүй.
Харин Бари Алибасов эгэшынгээ наhа бараhан тухай теле-дамжуулгын үедэ мэдэhэн байна.
Борис бүхы наhан соогоо алдар суута абгаhаа нэгэшье дахин туhаламжа эреэгүй.
Нэгэтэ нагасынгаа 25 мянган түхэриг эльгээхэдэнь, коммунальна түлбэриингээ үри түлэhэн юм.
Автор: Баярма БАТОРОВАФото: ntv.
ruБари Алибасов  Алдар суута уран зохёолшые амаршалхаяа Буряадай ниислэл хотын соёлой, урлалай одод, уран зохёолшод, элитэ эрдэмтэд, засаг түрын хүтэлбэрилэгшэд сугларжа, уран үгын, ирагуу дуунай ёhото үзэсхэлэн үнгэргэгдэhэн байна.
Олон тоото айлшадай дунда Буряад Уласай Соёлой яаманай музейн, номой сангай ба арадай уран урлалай таhагай дарга Б. Цырендоржиев, Арадай Хуралай Регионууд хоорондохи холбоонуудай хорооной зүбшэлэгшэ Ж. Дугаров, П. И. Чайковскиин нэрэмжэтэ уран урлалай колледжын захирал Б. Турбянов, Ахын аймагай захиргаанай засаг дарга М. Мадасов болон бусад эмхи зургаануудай түлɵɵлэгшэд, уран зохёолшын түрэлхидынь ба анда нүхэдынь сугларжа, ойн баярта үдэшые үндэр хэмжээндэ үнгэргэбэ.
Буряадай гүрэнэй Оперо ба баледэй академическэ театрай гол дуушан Е. Мохосова hайндэртэ үдэшые хүтэлэн ябуулаа.
«Тэнгэриин бэшэгүүд»Тус үдэшэ Баир Дугаров «Тэнгэриhээ миралзан мүндэлhэн бэшэгүүд» болон «анафора» гэдэг  шэнэ түхэлэй найруулгын шүлэгүүдээ уншажа, сугларагшадай сэдьхэл доhолгоhон байна.
Буряад-Монголой урдын үльгэр домогуудай «толгой холболго» гэжэ маягаар  ород хэлэн дээрэ бэшэгдэhэн уран зохёолнууд «анафора» гээд нэрлэгдэдэг.
Мүнɵɵ ёhото урдын «Нүүдэлшэдэй одод» - үльгэрнүүдэй заншалаар найруулhан ирагуу шүлэгүүд Европын ажаhуугшадта hайшаагдадаг гэжэ эли.
Тэрэнэй хажуугаар арадай поэт айлшадаа хуушан монголоор бэшэhэн урдын уран шүлэгүүдтэй танилсуулжа hонирхуулаа.
Баир Дугаров – бүхы Росси дотор элитэ уран шүлэгшэн.
Баяр ёhололто хэмжээнэй үедэ Москва хотоhоо хэлэ бэшэгэй эрдэмэй доктор, шүлэгүүдые шэнжэлэгшэ Ю. Орлицкий ба Санкт-Петербург хотын мэдээжэ уран зохёолшон Д. Григорьев гэгшэд сэхэ видео – холбоогоор Буряадай хүндэтэ уран шүлэгшэниие халуунаар амаршалhан байна.
Баир Сономович Дугаров 1947 ондо Буряадай Ахын аймагай Өөрлиг нютагта түрэн үдэhэн намтартай.
Эрхүүгэй гүрэнэй университет түгэсхэhэнэй удаа «Правда Бурятии» хэблэлдэ хүдэлhэн.
Удаань Москва хотын эрдэмэй академиин зүүн зүгые шэнжэлэлгын ехэ hургуулиин аспирантура дүүргээд, кандидатска диссертаци амжалтатайгаар хамгаалhан.
Тэрэ үедэ Москвагай уран зохёолой студида Б. Слуцкий гэhэн авторай семинарнуудта hуралсал гараhан намтартай.
Саашадаа Б. Дугаров СССР-эй Эрдэмэй академиин Сибириин таhагай Буряадай филиалай Буддын шажаниие ба Түбэдые шэнжэлэлгын институдта хүдэлhэн.
1987-1991 онуудта – Буряадай Уран зохёолшодой холбооной уран зохёолой талаар консультант, түрүүлэгшын орлогшо.
1992-1999 онуудта тус ниитэ эмхиин түрүүлэгшын тушаалда хүдэлhэн.
2000 онhоо наhанайнгаа амаралтада гаратараа Буряадай Монголые, Буддын шажаниие ба Түбэдые шэнжэлэлгын институдта эрдэмэй ахамад мэргэжэлтэнээр хүдэлhэн байна.
Баир Дугаров – арба гаран номуудай ба олон тоото эрдэмэй хэблэлнүүдэй автор.
Шүлэгүүдынь англи, болгар, венгри, латыш, монгол, француз хэлэнүүд дээрэ оршуулагдаhан.
1996 ондо Америкэдэ  «Sagan-dali, Flower of my mountain land» гэhэн шүлэгүүдэйнь согсолбори хэблэгдэhэн ушартай.
Монголой «Алтан гадаhан» гэжэ орденоор шагнагдаhан.
Автор: Баярма БАТОРОВАФото: Буряад Уласай Үндэһэтэнэй номой сангай гэрэл зурагуран зохёол   фото: Буряад Уласай засагай сайтһаа Нютагаархиднай хэжэ байһан ажалдаа габьяа, ажабайдалдаа шэн зориг харуулһанай түлөө иимэ үндэр шагналнуудта хүртэбэ  ха юм даа.
-Үндэһэн хуулиин һайндэр.
Энэ үдэр бидэ элитэ нютагаархидтаа гүрэнэй шагнал хайра барюулнабди.
Эхэ оронойнгоо хүгжэлтэдэ хүн бүхэнтнай өөрынгөө хубита оруулаа.
Та бүгэдэндэ бүхы һайн һайханиие хүсэнэб! – гэжэ Алексей Цыденов амаршалба.
«Эхэ оронойнгоо үмэнэ габьяагай түлөө» гэһэн орденой I  шатын медаляар һур харбалгаар  һоригшо Константин Эрдынеев шагнагдаба.
Тэрэнэй шабинар Ирина Гомбоева болон Баир Шигаев хоёр Токио хотодо үнгэргэгдэһэн Олимпиин наадануудай мүнгэн ба хүрэл медальнуудта хүртэһэн юм.
-Юрэнхылэгшын шагналда хүртэһэндөө, амаргүй ехэ баяртай байнаб.
Түрэл нютагаархидай, арад зонойнгоо, Буряад Уласай Засагай газарай мэргэжэлтэдэй дэмжэлтэгүйгөөр амжалта туйлахагүй һэмди.
Танай габьяа эндэ ехэ.
Бидэниие хододоо дэмжэжэ байһандатнай баяртайбди, - гэжэ Константин Эрдынеев мэдүүлнэ.
Шагналда хүртэгшэдэй дунда «Баргажанай промысловик» гэһэн эмхиин түлөөлэгшэ, ажалай ветеран Александр Бельков оролсожо, «Эхэ оронойнгоо үмэнэ габьяагай түлөө» гэһэн орденой II  шатын медаляар шагнагдаба.
Тиихэдэ ниитын удха шанартай хэмжээ ябуулгануудые үнгэргэхэдэ, амжалтатай ажаллаһанай түлөө һоригшо Николай Тетерин, Захааминай аймагай засаг дарга Сергей Гонжитов, Улаан-Үдын Һунгамалнуудай зүблэлэй Түрүүлэгшэ Чимит Бальжинимаев гэгшэд Юрэнхылэгшын Баярай бэшэгээр шагнагдаба.
Автор: Булат БАДМАЕВФото: Буряад Уласай засагай сайтһаагүрэнэй шагнал  Шанар һайтайгаар дархална Манай гүрэндэ засаг зургаануудай зүгhөө хизаарлагданги арга боломжонуудтай хүнүүдтэ ехэ туhаламжа ба дэмжэлтэ үзүүлэгдэдэг.
Миинтэ эм домоор, тусхай хэрэгсэлнүүдээр, санатори ба курортнуудай путёвконуудаар, ажалаар хангалга гэхэ мэтын элдэб хэмжээнүүд абтадаг.
Тэдээн сооhоо эгээл орёо ба үнэ сэнтэй hалбаринуудай нэгэн – хэмэл хүл гарнуудай протезүүдые дархалжа бүтээхын хэрэг.
Энээнhээ урагша Буряад Уласай улад зоной дунда иигэжэ хэлсэдэг байһан: «Манай эндэ эрэмдэг хүнүүдтэ hайн шанарай протез хэхэ аргатай мэргэжэлтэд үгы.
Москва, Cанкт-Петербург гэхэ мэтын томо хотонуудай протезнэ түбүүд руу ошожо хандаха хэрэгтэй».
Харин мүнөө одоошье Улаан-Yдэдэ Россиин түб хотонуудhаа өөрэгүй хэмжээндэ туhаламжа үзүүлхэ аргатай протезнэ түб хүдэлжэ эхилээ.
Хизаарлагдамал харюусалгатай «Орто-Инновации Улан-Удэ» бүлгэмэй протезүүдые дархалалгын компани оройдоол нэгэ жэлэй саада тээ - 2021 оной июль hарада байгуулагдаhан юм.
Богони сагай хугасаада эршэмтэйгээр хүгжэжэ, мүнөө дээрээ бүхы Росси дотор 19 таhаг нээhэн байна.
Нээгдэhэн сагhаа эхилжэ, 200 гаран элдэб протезүүдые бүтээhэн юм.
Тон юрэнхы янзануудhаа эхилээд, эгээл шэнэ инновационно оньhонуудые хэрэглэжэ, ёhото амиды мэтэ хэмэл гарнуудые, хүлнүүдые урлан дархалха аргатай.
Энэ хадаа Россиин ба хари гүрэнүүдэй түрүү үйлэдбэрилэгшэдтэй суг хамта хүдэлhэнэйнь аша үрэ гэжэ эли.
Тэрэнэй тоодо Монголой протезнэ үйлэдбэритэй, Монголой паралимпийскэ комитедтэй нягта холбоотойгоор хүдэлдэг.
Улаан-Баатарай протезнэ үйлэдбэриин захиралтайКомпаниин мэргэжэлтэд тэдэнэртэ хандаhан эрэмдэг хүн бүхэндэ онсо анхарал хандуулжа хүдэлдэг гуримтай.
Хүлөө, гараа hая отолуулжа абхуулhан хүнүүдэй эгээл хүндэ хүшэр сагтань «ОРТО – Инновации Улан-Удэ» компаниин мэргэжэлтэд этигэл найдалаа алдахагүйнь тулада дэмжэлтэ үзүүлжэ, туhалхые оролдодог.
Саашадаа эмнэлгын элдэб комиссинуудые гаража, хүндэ гэмтэлгын хойшолонгуудые усадхалгын тусхай хүтэлбэри - түсэбтэй болохо хэрэгтэ туhаламжа үзүүлдэг.
Хэмэл хүлөөр, гараар хангаhан эрэмдэг зонтоёо хани барисаагаа алдангүй, адаглалта дороо байлгахые оролдодог гуримтай.
Мүн лэ тус эмхи Буряад Уласай Эрэмдэг хүнүүдэй ниитын бүлгэмтэй нягта холбоотойгоор хүдэлдэг заншалтай.
Тэрэнэй хажуугаар «Һуугаад волейбол» гэhэн шэглэлээр мүрысэгшэдтэ туhаламжа үзүүлдэг.
«Ши бодоод ябахаш! »
«Орто-инновации Улан-Удэ» компаниин юрэнхы захиралынь Олег Вячеславович Черных юм.
Тэрэ хандагша бүхэниие өөрөө угтажа абаад, хамаг бэрхэшээлнүүдтэнь, hанамжануудтань анхаралаа абан хөөрэлдэдэг.
- Манай компани эрэмдэг хүн бүхэнэй бэеынь энхэ элүүрые сахин аршалхаhаа гадна, эрхим hайн протезүүдээр хангажа, тэдэнэй эдэбхитэй ба эршэмтэйгээр ба аша үрэтэйгөөр олониитын ажаябуулгануудта хабаадажа, дуратай мэргэжэлээрээ ядамаггүй хүдэлхын тулада оролдоно.
Техник-протезист Георгий Николаевич Кауров энэ шэглэлээр 8 жэлэй туршада хүдэлжэ байхадаа, 1000 гаран хүнэй элдэб янзын хэмэл хубинуудые дархалжа бүтээhэн дүй дүршэлтэй ба шадамар бэрхэ мэргэжэлтэн боложо шадаа.
Тэрэ үргэлжэ Москва болон Россиин бусад хотонуудта тусхай hуралсал гаража, эрдэм мэдэсэеэ дээшэлүүлдэг заншалтай.
Һүүлэй үедэ тус компанида хан- даhан хүнүүдэй тоо олошорно.
Тэдэнэй хүн бүхэниинь ехэ гашуудалтай хуби заяатай.
Жэшээнь, Вячеслав Тимофеевич Медведев залуудаа түмэр харгын сэрэгтэ алба гараха үедөө гай тодхорто орожо, хоёр хүлгүй үлэhэн юм.
Поездын ябууд дунда вагонhоо hүрөөд, хоёр хүлнүүдынь сахаригууд доро отолуулhан.
Вячеслав МедведевЛеонид Иннокентьевич Малыгин хоёр гарнуудайнгаа сарбуунуудые отолуулжа абхуулhан.
Тиибэшье тэрэ hайн протезүүдые табюулжа, гэрэйнгээ хамаг ажалнуудые ядамаггүй хэхын хажуугаар загаhа хахууляар баридаг болоо. hамар, жэмэс, hархяаг суглуулха дуратай.
Yшөө үмсынгөө авто-унаа өөрөө заhабарилдаг.
Хододоо хүхюутэй ябадаг hайн абари зантай хүн юм.
Тэрээндэ «тягова» гээд нэрлэгдэдэг хэмэл сарбуунууд хэгдэhэн.
Степанов Иван Степанович вагон заhабарилгын заводто хүдэлхэ үедөө хүлэйнгөө шэлбэ абхуулhан.
Тэрэнэй хажуугаар шэхэ хатуутай болоhоншье hаа, 62 наhатай Иван Степанов аргагүй эдэбхитэйгээр бэеэ hоридог, Россиин элдэб хотонуудаар мүрысөөнүүдтэ үргэлжэ хабаададаг.
Иван Степанович Буряад Уласай «Һуугаад волейбол» гэhэн тамираар суглуулагдамал командын гэшүүн юм.
Байгша ондо Россиин чемпионадта хабаадаhан байна.
Иван Степанович 1995-1997 онуудта Россиин суглуулагдамал командын гэшүүн байхадаа, Европын чемпио- надта хабаадажа, хүндэтэй 4-дэхи hуури эзэлhэн.
Иван Степанов «hуугаад волейболой» үедэПротезнэ компани хүндэтэ ветеранда үндэр оньhоной бионическа протез бүтээжэ үгэhэн юм.
Тэрэнэй дархалалгада Георгий Кауровта Улаан-Yдын «Метиз» компаниин техник-инженер Илья Иванов туhаламжа үзүүлhэн байна.
«Орто-Инновации Улан-Удэ» компанида Буряад Уласай ажаhууг- шадhаа гадна хүршэ Эрхүү можын, Yбэр Байгалай хизаарай эрэмдэг хүнүүд хандадаг.
Эндэ hая Монголой эрхэтэндэ hайн шанарай протез хэhэн юм.
Хари гүрэнэй ажаhуугшын хэлэһээр: «Иимэ эрхим hайн компаниин Улаан-Үдэдэ бии болоhондонь, аргагүй баяртайб.
Эндэхи мэргэжэлтэдэй аша туhаар би саашадаа ажалдаа ядамаггүй ябажа хүдэлхэ аргатайб! »Автор: Баярма БАТОРОВА  1977 ондо Захааминай аймагай Санагын дунда һургуули дүүргэһэн һурагшад Викулий Шагдурович Хадаев багшынгаа 90 жэлэй ойдо зорюулжа, нэрэ алдарыень мүнхэлһэн олон тоото шабинарайнь, нүхэдэйнь, хамта хүдэлһэн багшанарай дурсалгануудые ном болгожо хэблэбэ гэһэн үүсхэлыень баяртайгаар соносожо, дэмжэжэ, Викулий Шагдуровичтай эб хамта хүдэлһэн тухайгаа дурсабаб.
Һургуулида һурахадаа, Викулий Шагдуровичта заалгаагүй һэм.
Тоо бодолгымнай багша Роза Цыренжаповна Пунсыкова ханяаха яаха гэжэ мэдэхэгүй, үхибүүдыньшье ехэшэг болоһон, Санжайжап Дамдинович гэрэйнгээ ажал няд байтар хээд байха даа, нэгэшье үдэр ажалаа орхидоггүй байгаа.
Нэгэтэл аймагай суглаанда ошоходонь, Викулий Шагдурович нэгэ хэшээл манай класста үнгэргөө һэн.
Энэ хэшээл юугээрээ мүнөө, 50 жэл үнгэрһэн хойно, һанагданаб гэхэдэ: тэрэ хэшээлдэ тоо бүридхэлэй “ - “ гээшые гараха байгаабди: “ – “ гэһэн тэмдэг юундэ тоонуудай урда табигданаб, миин тоонуудта орходоо, юугээрээ ондооб гэжэ багша ойлгуулхадаа, градусник-термометр жэшээ болгоо һэн.
Эндэһээ оролдосотой аад, ямар һанаамгай багша байгааб гэжэ ойлгосотой болоно.
Эрхим бэрхэ багша байхаһаа гадна, Викулий Шагдурович дүрбэн тэгшэ бэлигтэй, уран нарин, ямаршье хэрэгтэ тон харюусалгатайгаар хандадаг байһан юм.
Тааража хүдэлөөбди Санагынгаа һургуулида хамта хүдэлжэ байхадаа, нютагайнгаа үзэмжэтэ байгааляар, түүхэ домогуу- даар, угай бэшэгүүдээр, уран зурагаар һонирходог бидэ хоёр ехэл таараа һэмди.
Түрэл һургуулиингаа ойн баярта бэлэдхэлэй эхилхэдэ, шэмэг- лэлэй ажал хэлсэжэ, бүри дүтэ бо- лообди.
Баярай жагсаалай үнгэргэхэ гурим-сценари найруулхадаашье, Дынцэма Жамсаевнатай жагсаал хүтэлхэдөөшье, хүндэтэ айлшадаа хэнииень хэн гэжэ хүндэлэн дуудахадаашье, аха заха багшанартай, илангаяа Викулий Шагдуровичтайл зүбшэгшэ бэлэйбди.
Һургуулидаа хизаар ороноо шэнжэлгын кружок хүтэлбэрилжэ эхилхэдэмни, Викулий багша баян дүй дүршэлөөрөө ху- баалдажа, ехэтэ туһалаа һэн.
Аймагайнгаа хизаар ороноо шэнжэлэгшэ эдиршүүлые абажа, Хяагтын В. Н. Обручевой нэрэмжэтэ музейдэ үнгэрхэ республиканска хуралдаанда ошохо даабари абабаб.
Нэн түрүүн хэниие абажа ошохоёо шэлээд, элидхэлнүүдыень бэлдэбэбди.
Тиигээд лэ тэдэндээ хэрэгтэй үзэмжэнүүдые бэлдэхэ хэрэг га-раба.
Викулий Шагдуровичтаяа музей соогуурнь ябажа, яһала юумэ суглуулжархибабди.
Тии- гээд лэ хайшан гээд үзэсхэлэн үзэмжэтэйгөөр табихаяа хэлсэжэ, һургуулиин захиралай үргэн ехэ шэрээ дээрэ дэлгэгдэдэг хүхэ но- миндол ногоон хилэн хушалтые “энэтнай хуушараа ха юм” гэжэ бай- жа эрижэ абаа бэлэйбди.
Тэрэнээ ямаршье оёдолшонһоо үлүүгээр эсхэжэ, няд байтар тааруулбабди.
Тэдэ бүгэдэнөө яажа утын харгыда абажа ябахаяа зүбшэжэ, нариихан ута хабтагайхануудаар нэгэ аятайхан хобто, нээгдэхэ хабхаг дээрэнь “Захаамин, Санагын һургуули” гэжэ бэшээд, өөрөөшье үзэмжэ болохоор- нь бүтээбэбди.
Тиигэжэ яһала ураг- шатай ябажа, түрүү һуури эзэлээ бэлэйбди.
Санага-Булагай хуудаһанууд Хяагтада баһа нэгэ һонин ушар болоо һэн.
Захааминай эдиршүүлые хүлеэжэ байһандал, музейн гол үзэмжэдэ нээлгээтэй номой нюур дээрэ Санагын дасан тухай бэшээтэй байбал даа.
Тэрэ XX зуун жэлэй эхин багаар Буряад ороноор ябажа гараһан аяншалагшын замай тэмдэг- лэл байгаа.
Тэндэ иигэжэ уншабабди: “Ключевскойн харуулда (Хубисхалай урда тээ Санагын голой түбые Булаг гэдэг байһан, тиигээд эндэхи хасагуудай караулые ородшолжо, Санага-Ключевская гээд, богонёор Ключевская станица гэжэ нэрлэһэн.
- Ред. ) баян хасагуудай, наймаашадай байшан гэрнүүд олоороо байна.
Эндэхи ород, буряадшье, нэгэ хитад - наймаашад тордиһогүйгөөр буряа- даар хөөрэлдэнэ.
Тэдэнэр эндэһээ ехэнхидээ тарган малнуудые Эрхүү, Дээдэ-Үдэ, Хяагта абаашажа наймаалаад, тэндэһээ эд бараа, багажа зэмсэгүүдые асардаг байна.
Шанга наймаашад эндэхи дархашуулай уран бүтээлнүүдые, үнгэлэй (ларза), бугын шуһан, эбэр, баабгайн домхи, булган, халюун, зээгэн гэхэ мэтэ ангуудай арһа Хитадта үнэтэйгөөр худалдажа, шүрэ, хуба, субад, номин гэһэн олон зүйлэй эрдэниин зүйлнүүдые, торго хоргой асардаг.
Эндэхи зоной архи уудаггүйнь гайхалтай юм.
Энэ ушар болбол Санага-Булагай дасанай шэрээтын үүргэ гэжэ зон хэлэнэ.
Гансал шагалзаха (хаарта наадаха) ехэ дуратай.
Зарим хүн унажа ябаһан морёошье алдадаг ушарнууд байһан юм ха.
Һая нээгдэһэн Санагын-Ключевскойн церковно-приходской хоёр классай һургуулида ород, буряад хасагуудай хүбүүд һураха эрхэтэй”.
Зуу гаран жэлэй үнгэрһэн хойно уншахада, мүнөөнэйхитэй, засаг түрын, хэдэн үе хүнүүдэй үнгэрһэн сагтай сасуулхада, энэ ямар һонин- шье, удхатайшье, бодолнуудыешье түрүүлмээр гээшэб.
Үглөөдэртөө бэлдээд.
Республикын хизаар ороноо шэнжэлэгшэдэй Хэжэнгэдэ үнгэрхэ семинар-зүблөөндэ аймагһаа хабаадалсаха болобоб.
Хэдэн эдиршүүлыешье бэлдэхэ даабаритай байгааб.
Шабинараашье бэлдэхэдээ, яһала дүршэлтэй болошоһон би өөрөө шударгыгаар бэлдэнэб.
Теэд үзүүлхэ, харуулха зүйлнүүдээ холын замда яажа абаашахаб гэжэ баһал Викулий Шагдуровичтаяа зүбшэбэбди.
Хэжэнгэдэ болоһон хизаар ороноо шэнжэлэгшэдэй семинар- зүблөөндэ бүхы юумэнүүдээ гэрэл зурагта буулгаад абаашаха гэлсэбэбди.
Теэд тэрэнээ яажа харуулхаб – альбом соогуур няажархёод, олоной дунда иража байхагүй ха юмши.
Тиимэһээ бүхы зурагуудайнгаа багтахаар хойноо тулгатай гурбан самбархануудые хэбэбди.
Теэд зурагуудаа няажархиха бэшэш, мүнөөнэй “скотч” гээшэ харагдаа, дуулдаашьегүй байгаа.
Жэжэ хадааһа суглуулаад, алхатаяа абаад ябамаар ааб даа, тиигээд лэ олоной урда тээ хадажа, алхадажа байха аалши?
Тииһээр байтараа, Викулий багшамни (би ходо “Багша-а” гэжэ хандадаг байгааб) зурагуудаа наанаһаань шэлээр хаажа барюулая гэжэ дурадхаба.
Эдэ олон зурагуудта хэды гээшын шэл хэрэгтэй болохо гээшэб, үшөө теэд хэмнай, хэды соо тэдэниие зүһэхэб даа гэжэ бинь маргажа байбаб.
Багша энеэбхилжэ: “Һанаагаа бү зобо, үглөөдэртөө бэлдэжэрхихэб”, – гэжэ найдуулаа бэлэй.
Үглөөдэрынь музейдэ ерэхэдэмни, нэгэ хэмжүүрэй тэбхэрхэн шэлнүүдые табижархиһан багшамни маһайжа угтаба.
Тиихэдэл шэл гээшэмнай нилээн хүндэ зүйл гэжэ ойлгоо һэм.
Шабинарайнгаа тоогоор хубаажа, наймаанай боро саарһанда орёожо бэлдээ бэлэйбди.
Аймаг бүхэнэй түлөөлэгшэд Улаан-Үдэдэ сугларжа, хэбэд номхон Хэжэнгэ мордобобди.
Баргажанай, Хурамхаанай, Яруунын бүлэгүүд сэхэ Хэжэнгэдэ бууха байгаа.
Республикаһаа бууһан хүндэтэ айлшадаа тиихэдэ Дугаржап Баяртуев, Гвибал Бальжиров гэжэ бултанда мэдээжэ багшанар, хизаар ороноо шэнжэлэгшэд угтажа абаа бэлэй.
Тэндэ үнэхөөр һайн, удха түгэлдэр зүблөөн болоо.
Бидэшье тэндэ амжалтатай байгаабди.
Илангаяа үзэмжыемнай хаража, ехэтэ һонирхоо һэн.
Энээниие урид тухайлһандаа, шабинартаа хүнэй һураа һаань, эдэ бүгэдые манай багша Викулий Шагдурович Хадаев зохёожо бүтээгээ юм гэжэ яб байтар хэлэхыень зааһан байгааб.
Теэд тэдэмни: “Викулий Шагдурович манай багшатай хэһэн юумэл даа”, - гэжэ харюусаа һэн.
Тиигэхэдэнь Түнхэнэй багша: “Тииһэн юм аал? ” – гээд, шабинарыемнай магтаа бэлэй.
Угай һарбаалжан уранаар зохёогоо Буряад арадай суута “Абай Гэсэр” үльгэрэй 1000 жэлэй ойе угталган түлэг дундаа ябажа байгаа.
Тиихэдэ Зэдын, Сэлэнгын, Хяагтын, Захааминай хизаар ороноо шэнжэлэгшэдэй эрдэмэй хуралдаанда бэлдэхэ даабари абабабди.
Гол даабаринуудай нэгэн – угай һарбаалжан харуулжа, долоон үе, үшөөшье дээшэнь болбол бүри һайн, тоолохо гэжэ байгаа.
Тиигээд угайнгаа домог, үшөө уг гарбал соогоо хэнэйнь ямар габьяатай байһаниие зураглан хөөрэхэ ёһотой һэн.
Өөрынгөө уг тон һайн мэдэхэ түүхын багша Леонид Сандакович Норбоевто хандабаб.
Тэрэ багшымнай аба Сандаг таабай суута үльгэршэ, домогшо, түүхэшэ, угайнгаа бэшэг хуушан монголоор найруулаад, үри үхибүүдтээ удхалан хөөрэжэ байһан.
Харин үбгэ эсэгэнь холые харагша, ерээдүйе таажа тайлбарилдаг аад, хүн зондо ойлгогдоогүй Дүжэрэй Ноён гэжэ байһан юм.
Теэд дан холуур, хэдэн үе саашань харадаг хадаа тэрэ сагайнгаа эрхээр хүсэд ойлгогдоогүй, сагай үнгэрхэдэл, үндэр наһатай үбгэд, хүгшэд засаг зургаанда дуулдашана аа гү даа гэжэ аалиханаар Дүжэр үбгэнэй хэлэһэниинь тудажа байна ха юм гэлдэгшэ һэн.
Леонид Сандаковичнай өөрынгөө хооботон аймагайнгаа угые хэдэн үеэр шугамдан зуража, аятайханаар бүтээбэ.
Тэрэнииень аша хүбүүн Аюрынь хөөрэхэ болобо.
Эндэ баһал Викулий Шагдуровичтаал хандаха болобоб.
Багшамнай угаа анхаралтайгаар хандажа, бэлдээд байһан юм гү, түргэн дундань хадайтан обогойнгоо һарбаалжаниие “модоной үндэһэн газар доогуур, хүнэй үндэһэн газар дээгүүр” гэжэ уран гоёор томо модо зураад, гэшүүһэнүүдынь намаалуулжа, намаанууд соогуурнь нэрэнүүдыень бэшэбэ.
Хожомынь хуралдаанда иимэ уран һайханаар найруулагдаһан һарбаалжан үгы байгаа һэн.
Һүүлдэл хаана-яанагүй бии болоо.
Энэ һарбаалжандаа үльгэр хөөрэхэдөө бэрхэ болоһон Чингис Хадаевые “эзэн” болгожо, бэлдэжэ эхилбэбди.
Тэрэ хоорондо Владимир Чимитович Балуев багша баһал хасаг угайнгаа һарбаалжан, түүхые бэлдэжэ байба.
Энэ һарбаалжанай “эзэн” болгожо, “Эдир Гэсэртэ” хабаадаха гэжэ байһан энэл угай Максар Уржановые бэлдэбэбди.
Ухамай сэсэн бодолтой Иигэжэ түлэг дундаа бэлдэжэ, үймэжэ, хүүежэ байхадамнай, дээрэһээ нэмэлтэ даабари буушаба: планшедүүд 50х70 см хэмжээнэй 5 нюурһаа үсөөн бэшэ байха ёһотой!
Зай, иигээд байхадань, яадаг бэлэй: үнэхөөрөөл бага педсовет болобо даа, захиралшье, орлогшонорыньшье, элдэбын хуралдаануудаар (планшедүүдые хэрэглэжэ) ходо ябажа байдаг буряад хэлэнэй, түүхын, географиин багшанар зүбшэнэбди, үшөө ажалай багшашье, бэшэ эрэшүүлшье дуудагдаба.
Тэрэ үедэ бүхы планшедүүд зузаан картонуу- даар лэ хэгдэдэг һэн.
Теэд 50х70 см гэжэ ямар хүнэй томо толгойдо ороо юм бэ!
Иимэ хэмжээнэй картон хайрлангүй, гурба-дүрбыешье дабхарлажа няахада, арбан долоо сардахада, хайшаншье гээд байжа үгэхэгүй ха юм даа.
Нимгэн хабтагай модонуудаар, али фанерээршье хэхэдэ, өөрэгүй хүндэ, эбхэгдэхэдээ, бүри гайтай болошохо гэлдэнэд.
Хэншьеб шэл дурадхаба, бүри хүндэл гэжэ харюусабаб, тиигээдшье шэлнүүдтэ яажа шарнирнуудые һуулгахабши?
- Мүнөө үедэ ДВП гэжэ һайн юумэн биил даа, - гэжэ Викулий Шагдурович өөртэеэ хөөрэлдэжэ һууһандал аалиханаар гүбэржэ, бодолоо элирхэйлбэ.
Зариман дуулабашьегүй, дүхүү һууһан Василий Санжиевич тодожо абаад лэ:- Зай-зай, Викулий-аа, ДВП байна, тэрэниие, - гээд лэ, урдань ута гарнуудаа дэлгэбэ.
- Тиихэл даа, тэрээгээр лэ хээ һаа, болохоор янзатай, - гэжэ Викулий Шагдурович үшөөл бодолгото боложо һууһанаа мэдүүлбэ.
– Шарнирнуудые ухамайлха хэрэгтэй, һарбаалжанаа, бэшэг зурагуудтай ватмануудаа яажа торгохоёошье.
Табан хабтагайш олон лэ даа, - гээд, дуугаа хуряашаба.
Абяагүй байдалые Василий Санжиевич таһалба:- Зай, нярбамнай тэрээндэ хүрэхэ ДВП оложо, ажалай багшада тушааг лэ даа, хэмжээгээрнь тайраад лэ, Шагдуровичтаа тушаана бэзэ, - гэжэ захирал руу хараадхина.
Захиралай дуугүйхэн толгойгоо халта дохиходо, - тиигээд, Викулий-аа, Сэнгэтэеэ саашань ухамайлна бэзэт даа, - гэжэ унжагайрһан хөөрэлдөөгөө дүүргэел даа гэһэншүүгээр хэлэбэ.
Иигээд лэ ажалнай шэнээр бусалаа бэлэй.
Бинь шабинартаяа урид бэлдэһэн материалнуудаа дахин шэнэ хэмжээндэ оруулбабди.
Викулий Шагдурович тэдэ ДВП- нүүдээ ирайлган хэбтүүлээдшье, “гармошко” болгон байлгаадшье үзэнэ.
Нимгэн сад хайшалжа, хэдэн янзын шарнирнуудые хэжэ туршажа, одоошье оншыень олобо хаш.
Шарнирдуулһан хабтагайнууд одоо- шье яб байтар байгаад үгэбэд.
Тии- гэжэ табан хабтагайе шарнираар холбоходонь, ута стол дээрэ табигдахадаа, һүртэйхэнөөр харагдаба.
Юумэмнай бүтэхэнь ха юм даа гэжэ досоогоо бүтүү баярланаб.
Викулий Шагдурович тэрэнээ эбхээдшье, дэлгээдшье үзэхэ юм.
Тиигэһээр энээндээ эдэ далбагарнуудыетнай яажа торгохо болонобибди гэжэ хараад байтараа, миһэлзэжэ, эндэш нэгэ ухаан байна гээд, намдаа:- Загаһа хахуулидадаг утаһа (леска) хэрэглэе.
Тиихэдээ хоёр шандага мухарюулхабди.
Эдэ далбагар саарһануудыешни хэжэ, абажа байхадамнай, зохид боложо үгэхэ.
Эгээл шухалань гэхэдэ, аяар табан хабтагайе эблүүлэнгүй, гурбадань оруулхадамнай амаршье, хүнгэншье болохо! – гэжэ энэ орёо асуудал шиидхэһэндээ ехэл баяртай байгаа бэлэй.
Иигэжэ оролдожо байхыемнай харахадаа, шабинарнайшье урмашажа, багшанарайнгаа найдалые ханшандань хүргэхые оролдоо һэн.
Оролдосотой һурагшадые харахадаа, Викулий багша өөрөөшье урмашажа, хүн зоной урда энээнээ хөөрэхэдөө, заажа харуулхаяа харандаашуудые баряад байха юм аалта гээд лэ, угалза һиилүүртэй указка- нуудые хэжэ үгөө бэлэй.
Тиихэдэ бидэ Викулий Шагдуровичай аша һайгаар иимэ юумэ бүтээжэрхёобди, харин бэшэ аймагуудай түлөөлэгшэд яажа гарасалдагша ааб гэжэ Декабристнуудай музейдэ ерээд байхадаа, ехэтэ анхараа бэлэйб.
Утаһаа ута далбагарнуудаа дэлгэжэ харуулха гэхэдэнь, хэнэй бэлдэжэрхиһэн тиимэ ута шэрээ байхаб даа, дэлгэхэдэньшье хажуу тээһээ харагдахагүй, сэхэ дээрэһээнь лэ үсөөхэн хүн хараха аргатай – эблүүлээд байлгаха гэхэдэнь, юу байжа үгэхэ һэм даа.
Нэгэнэйнгээ хөөрэхын тулада, гурба- дүрбэн хүниинь шэрээгэй арада байлсажа, барилсажа байха юм.
Харин манайхин нэжээдээрээ эбхээтэй планшедээ абажа гараад лэ, гурбан нюуртаа бэлэн хоноолготой материалнуудаа харуулжа, хөөрөөн дундаа хоёр хуудаһа һэлгэжэрхинэ – ямаршье үлүү ажал хэлтэгүй, һанаашье зоболтогүй.
Бултадаа түрүү һуури эзэлжэ, Захааминай Санагын түлөө- лэгшэд эрхим гүүлэжэ ерэхэдээ, багшанараашье, түрэлхидөөшье бая- раар халяагаа һэмди.
Тиихэдэ Викулий Шагдуровичтаяа үни удаан хөөрэлдэжэ, энэ ажалаа саашадань үргэлжэлүүлхэ гэлсээ һэмди.
Тиигэжэ аха дүү Онгорёон Абхай хоёрой, удаань Таарасхайн угай һарбаалжануудые (Санагын олонхи хүнүүдэй) бүтээгээ һэн.
Тэдэнииень монгол багша Цэцрэнтэй тоһон шэрээр томо ДВП хабтагай- нууд дээрэ буулгажа, уран гоёор шэмэглээ һэмди.
Иимэ сэсэн бэрхэ, уран нарин, хизаар ороноо шэнжэлэгшэ, хүндэтэй, хүсэтэй багшанарай багша Викулий Шагдуровичтай миил харилсажа бэшэ, харин олон жэлнүүдтэ ээм мүрөө түшэлсэн, эб хамта хүдэлжэ, заалгажа, баян дүй дүршэлыень халан абажа ябаһандаа омогорхолтойб.
Сэнгэ РИНЧИНОВ, Захааминай аймагай Санагын дунда һургуулида 1990-1995 онуудта хүдэлһэн багша Автор: Сэнгэ РИНЧИНОВ  фото: Буряад Уласай засагай сайтһаа Үйлэдбэриин ургалтаар можо хизаарнуудай дунда Буряад орон ДФО соогоо хоёрдохи һуурида гараа, Росси дотор - наймадахи һуурида.
Барилгын һалбари үнгэрһэн жэлые баһал дунда зэргын баримтануудһаа үлүүгээр  дабажа гараа: үнгэрһэн жэлэй 11 һара соо барилгын ажалнууд 2021 онойхидо орходоо, 44 хубяар дээшэлээ.
Һан жасын өөһэдын олзо оршо 19 процентээр дээшэлээ.
Хүрэнгэ шэглүүлэлгын хэмжээн юһэн һарын хугасаада 53 процентээр ургаа.
Хүрэнгэ шэглүүлэлгын хэмжээгээр Буряад орон  ДФО-до - нэгэдэхи һуури, харин Россида 4-дэхи һуури эзэлээ.
- Олон янзын түмэрэй зүйлнүүдэй нэгэдэһэн рудагай нөөсэ дээрэ Озёрно ГОК барилгын ехэ түлэбөөр жэлэй дүүрэтэр экономикын ажалай 1300 шэнэ нэмэлтэ һуури байгуулха комбинат ашаглалгада тушаагдахаар түсэблэгдэнэ.
Үшөө гол харгыһаа ГОК хүрэтэр бүхыдөө 3 млрд түхэригтэ 90,5 модо харгы бариха хэрэгтэй.
Энэ түлэбэй шухалые хараадаа абажа, харгын барилгын боломжонуудые хаража үзэхыень бидэ дурадхаһан байнабди, – гэжэ Буряадай Толгойлогшо Алексей Цыденов мэдээсээ.
Гүрэнэй хүгжэлтын түлэбүүд дүүрэн хэмжээндэ бэелүүлэгдэжэ байна.
Үндэһэтэнэй 12 түлэбөөр региональна 48 түсэл бэелүүлэгдэнэ.
Гараһан жэлдэ үндэһэтэнэй түлэбүүдэй бэелүүлгэдэ 23,2 млрд түхэриг шэглүүлэгдэхэ.
Тэдээнһээ гадуур, 2022 ондо республика Юрэнхылэгшын Алас Дурнын «Ниитэ нэгэ мүнгэн туһаламжаар» миллиардһаа үлүү түхэриг абаа.
Тэрэнэй 80% үлүүниинь «1000 гэр шадархи газар» түлэбөөр 247 гэр шадархи газар болбосон түхэлтэй болгогдоходо шэглүүлэгдээ.
Тэрээнһээ гадуур, түргэн туһаламжын 10 машина, 14 автобус, блочно-модульно котельни, техникумдэ ба үхибүүдтэ психологическа туһаламжа хүргэлгын түбтэ байшангууд худалдан абтагдаа.
Үнгэрһэн жэлдэ Юрэнхылэгшын Алас Дурнын «Ниитэ нэгэ мүнгэн туһаламжаар» хоёр ехэ барилга ашаглалгада тушаагдаа – эдэ Тэмсээнүүдэй региональна түб болон Ядерна эмнэлгын түб.
Үнгэрһэн жэлдэ Россиин 19 можо хизаарай тоодо Буряад орон модульно зошод буудалнуудые барижа эхилээ.
Энэ хэрэгтэ республика 300 сая түхэриг Россиин Засагай газарай нөөсэ жасаһаа абаа, тиихэдэ 342 сая түхэриг хүрэнгэ шэглүүлэгшэд оруулаа.
Нёдондо бэелүүлэгдэһэн үшөө нэгэ түлэб ажаһуугшадые шанартай аад, диилдэхэ сэнтэй гэр байраар хангалгада шэглүүлэгдэнхэй.
2022 оной февраль һарада Улаан-Үдэ хотодо гэр барилгын комбинат хүдэлжэ эхилээ.
Тэрэ жэлдээ 80 мянган дүрбэлжэн метр гэр байра үйлэдбэрилхэ юм.
- Мүнөө 16 дабхартай хоёр гэр баригдаад байна, тэдэниие байгша ондо ашаглалгада тушааха юм.
27 мянган дүрбэлжэн метр байра тушаагдаха.
Иимэ индустриальна барилга гэр байрануудые бодхоохо ажалаа түхэреэн жэл соо ябуулха арга олгохоһоо гадна, үнэ сэнгынь горитойгоор доошолуулна.
Тиигэжэ эдэ гэрнүүдтэхи нэгэ дүрбэлжэн метр 65 мянган түхэригтэ хүрэнэ, харин бэшэ гэрнүүдэй дүрбэлжэн метрэй сэн дунда зэргээр  84 мянган түхэригтэ байна ха юм, – гэжэ Алексей Цыденов хөөрөө.
Республикын Толгойлогшо гадаадын хорилтонуудай үедэ региондо абтаһан ажаһуугшадаа дэмжэхэ үүсхэлнүүд тухай хөөрөө.
Тиигэжэ ниитын транспортаар ябалгын сэнгые дээшэлүүлхэгүйн тулада хүнүүдые зөөгшэдтэ сэхэ туһаламжа – 1 мянган түхэриг хүдэлһэн үдэр бүхэнэйнь түлөө түлэхэ болоо.
Энэ хэрэгтэ  52,4 сая түхэриг шэглүүлээ.
Республиканска һан жасаһаа 33 сая түхэриг хилээмэнэй зүйлнүүдые үйлэдбэрилэгшэдые дэмжэлгэдэ шэглүүлэгдээ.
Үшөө үмсын ажахынуудые дэмжэлгын нэгэ жэшээ – энэ Буряад Уласай Засагай газарай ба «Улаан-Үдын шубуунай фабрика» АО-гой хамтын түлэб болоно.
Энэ түлэбөөр үйлэдбэри ажаһуугшадта  үндэгэлхэ тахяануудые хүнгэлэлтэтэй сэнгүүдээр – нэгэ толгойе 30 түхэригөөр үгэнэ, харин тэрэ наймаанда 280 түхэригтэ байдаг.
Гадаадын  хорилтонуудай үедэ республикадахи олзын хэрэгые дэмжэлгын федеральна болон региональна хэмжээ ябуулгануудые бэелүүлгэдэ бүхыдөө 12 млрд шахуу түхэриг шэглүүлэгдээ.
Автор: Сэнгэ РИНЧИНОВ буряадшалааФото: Буряад Уласай засагай сайтһааэкономика   фото: Борис Балдановай дурадхаһан гэрэл зураг Яруунын аймагһаа уг гарбалтай Баир Цыренович олон жэлэй хугасаада Байгал далайн хойто захада ажаһууна.
Суута БАМ-ай харгын дэргэдэхи Буряадай нютаг нугануудта, түрэл болоһон Северобайкальск хотодо, мүн бүхы Буряад Уласта бокс хүгжөөлгын талаар нилээн ехэ хубитаяа оруулһан хүн гээшэ.
Боксын багша Баир Дандаровай  7 шабинар “Спортын мастер” гэһэн нэрэ зэргэдэ хүртэһэн намтартай.
Бэлигтэй һоригшо олон тоото хүбүүд, басагадые зүб харгы руу оруулжа шадаһан юм.
Һүүлэй 30 гаран жэлэй туршада Северобайкальск хотодо регион хоорондын олон тоото мүрысөөнүүд үнгэргэгдөө.
Баир Цыренович эдэ бүгэдые эмхидхэхэһээ гадна, залуу һоригшодтой дүй дүршэлөөрөө ходо хубаалдажа байдаг.
БАМ-ай харгыгаар оршодог нютаг нугануудай үхибүүд, ехэшүүлшье эдэ мүрысөөнүүдтэ дуратайгаар хабаададаг заншалтай.
Красноярскын, Үбэр Байгалай хизаарнуудай, Эрхүү можын түлөөлэгшэд нэгэтэ бэшэ эндэхи ринг дээрэ гараһан юм.
«Уласхоорондын Боксын федерациин (IBA) шүүгшэ» гэһэн нэрэ зэргэтэй Баир Цыренович уласхоорондын, бүхэроссиин хэмжээнэй мүрысөөнүүдтэ ахамад шүүгшээр шадамар бэрхээр хүдэлдэг.
Баир Дандаровые үндэр нэрэ зэргээрнь амаршалаад, үшөө ехэ амжалтануудые туйлажа, урагшаа һанаатай шабинарые хүмүүжүүлхыень Северобайкальск хотын захиргаан, бүхы ажаһуугшад хүсэнэ.
“Мой Северобайкальск” сонинһоо  Фото: Борис Балдановай дурадхаһан гэрэл зурагСеверобайкальскБаир Дандаров   фото: Интернедһээ гэрэл зураг -Бүхы аймагуудта,  мүн Улаан-Үдэдэшье ажаһуугшадай ехэнхинь  гриппһээ һэргылэлгын тарилгагүй байгаа, - гэжэ Роспотреб- хиналтын түрүүлэгшэ Сергей Ханхареев дуулгана.
Урдамнай Шэнэ жэлэй һайндэрнүүд хүлеэжэ байна.
Хүн зоной  иишэ тиишээ ябаха, айлшалха ушарнууд олошорхо.
Энээнһээ уламжалан, үбшэн дахяад һүжэрхэдээ болохо бшуу.
Тиимэһээ гэр гэртээ һууһаниинь дээрэ гэжэ онсолмоор.
Ехэ хүндөөр үбшэн хүрэнэ гэжэ эмшэд тэмдэглэнэ.
Багашуул ехээр халуурна, ханяаданшье  тиимэ бэлээр һаланагүй.
Саг соогоо һэргылэмжын тарилга хүүлэжэ байбал, дээрэ.
Автор: Булат БАДМАЕВФото: Интернедһээ гэрэл зурагүбшэн  Декабриин 14-дэ Буряад орондо Ородой Холбоото Уласай  сэрэгэй бэшэ зониие хамгаалалгын ба онсо ушаралта байдалай сайд Александр Куренков, Ородой Холбоото Уласай  байгаалиин нөөсэнүүдэй ба байгаали хамгаалгын сайд Александр Козлов, Ородой Холбоото Уласай  Ахамад прокуророй орлогшо Дмитрий Демешин, Алас Дурнын ба Сибириин можонуудай толгойлогшонор, мүн Россиин МЧС-эй  территориальна албануудай хүтэлбэрилэгшэд хүрэжэ ерээ.
Тэдэнэй хабаадалгатайгаар хэдэн уулзалганууд ба суглаанууд үнгэргэгдөө.
- Можо хизаар бүхэндэ онсо байдал һэргылэлгын болон хойшолонгуудыень усадхалгын гүрэнэй территориальна албанууд ажаллана.
Имагтал Сибирьтэ болон Алас Дурнада байгаалиин усалнуудтай болон техногеннэ һандаралнуудтай бүхы гай усалнууд ушардаг.
Мүнөөдэр бидэ ажаһуугшадай, газар дайдануудай, экономикын һалбаринуудай аюулгүй байдал сахиха талаар хамтын ажаябуулгын дүнгүүдые согсолхобди, мүн мүнөөдэр 2023 ондо хамтаржа хүдэлхэеэ түсэблэхэ болонобди, - гэжэ сайд Александр Куренков хамтын зүблөө нээхэдээ тэмдэглээ.
Буряад Уласай Толгойлогшо Алексей Цыденов республикада ябуулагдажа байһан онсо байдалай ушаралнуудые һэргылэлгын болон хойшолонгуудыень усадхалгын хэмжээ ябуулганууд тухай хөөрэжэ үгөө.
Мүн Толгойлогшын тэмдэглэһээр, һүүлэй жэлнүүдтэ ойн түймэрнүүд түрүүшын хоногуудта сарагдана, гадна түймэрнүүдтэ абтаһан талмайнууд хараа байса доошолоо.
- 2022 ондо Буряад ороной дэбисхэртэ 335 түймэр бүхыдөө 5519 га талмайда һүжэрөө.
Аймагууд хоорондохи түймэр саралгын хүсэнүүдые болон түхеэрэлгэнүүдые элсүүлжэ, түрүүшын хоногто түймэр түргэн саралгые  86,5% хүргөөбди, түсэбөөрөө  69,4% байгаа, - гэжэ Алексей Цыденов хэлээ.
2022 ондо ой тайгые түймэрнүүдһээ хамгаалгын хэмжээ ябуулгануудта  федеральна һан жасаһаа 761,4 сая түхэриг һомологдоһон байна.
Шэглүүлэгдэһэн мүнгэн зөөри 2021 онойхидо орходоо, 300% дээшэлһэн байна.
Түймэрэй һүжэрэлгын аюултай хаһада газараар, агаарһаа ой тайгые хараха ба хинаха ажал саг үргэлжэ ябуулагдаа.
Буряад орондо «Лесохранитель» гэһэн видеомониторингын 30 камерай ажал эмхидхэгдээ.
- Һайн үрэ дүнгүүд  туйлагдаа, тиимэһээ энэ ажал бидэ үргэлжэлүүлхэбди.
2023 ондо бидэ үшөө  10 видеокамера нэмэжэ табихаар түсэблэнэбди, - гэжэ Алексей Цыденов тэмдэглээ.
«Ой тайга сахин хамгаалга»  түлэб республикын Засагай газарай онсо хиналта доро бэелүүлэгдэнэ.
2022 ондо энэ түлэб бэелүүлгэдэ 96,1 сая түхэриг һомологдоо һэн.
26 техникэ болон 37 түхеэрэлгэ абтагдажа, ойн ажахынуудта дамжуулагдаа.
Ородой Холбоото Уласай  байгаалиин нөөсэнүүдэй ба байгаали хамгаалгын сайд Александр Козлов Буряад орондо ойн түймэрнүүдые һэргылэлгын дүй дүршэл эрхим гэжэ тэмдэглээ.
- Алас Дурнын болон Сибириин федеральна тойрогуудай можо хизаарнуудтай сасуулбал, Буряад Уласай дүнгүүд эгээл эрхим гэжэ би мэдүүлнэб.
Мүнөө жэл болоһон түймэрнүүдэй, галда абтаһан талмайнуудай хэмжээн тон бага байна.
Энэ ехэ шухала, - гэжэ Александр Козлов онсолоо.
Албанай хэрэгээр Буряад Улас ерэһэн Россиин МЧС-эй Толгойлогшо Александр Куренков Буряадай  территориальна албануудай хүсэ шадалые ба аргануудые сэгнээ.
Буряад ороной Толгойлогшо Алексей Цыденовтэй  хамта Россиин МЧС-эй Улаан-Үдэдэхи онсо байдалнуудай хүтэлбэриин түб, диспетчерскэ албан (ЕДДС) болон Октябрьска хороогой түймэр саралгын  часть хүрэжэ хараа.
Александр Куренков Алексей Цыденов хоёр эдир түймэр сарагша Осор Аюшеевтэй болон тэрэнэй гэртэхинтэй уулзаа.
Хүбүүхэнэй абарагша болохо хүсэл эрмэлзэлыень дэмжэһэн гэртэхиндэнь ба ахадань МЧС-эй Толгойлогшо баяр хүргөөд,  бэлэгүүдые барюулаа.
Һануулхада, нёдондо жэлэй «Сэдьхэлэй хүсэлнүүдэй ёлкодо» Россиин Юрэнхылэгшэ Владимир Путин Осор Аюшеевэй нэгэшье һаа үдэр түймэр сарагша боложо үзэхэ эрмэлзэлыень хүсэлдүүлһэн байна.
Тиихэдэ Осор Аюшеев эдир түймэр сарагшадай зэргэдэ абтажа, сэхэ утаһаар Россиин Юрэнхылэгшэтэй хөөрэлдэһэн юм.
Мүнөө Осор хүбүүн түрэлхидтэеэ түймэр саралгын частьда саг үргэлжэ ерэжэ байдаг, элдэб харалгануудта, хэшээлнүүдтэ хабаададаг.
Энэл үдэр Александр Куренков ажалдаа шалгарһан мэргэжэлтэдтэ шагналнуудые  барюулаа.
Түймэр сарагшад салин хүлһэ дээшэлүүлхэ болон үбэлэй сагта түймэр унтараахада уһанда нородоггүй тусхай хубсаһаар хангаха  тухай асуудалнуудые табяа.
- Үбэлэй шэрүүн хаһада хүдэлдэг мэргэжэлтэдэй хүсэлые анхархыень харюусалгата албануудта даалгахаб.
Иимэ асуудал мүн Яхадта табигдаа һэн, шиидхэхэбди.
Тиихэдэ ажалшадай болон мэргэжэлтэдэй салин хүлһые тэгшэрүүлхэ хэрэгтэйл даа, - гэжэ Россиин МЧС-эй Толгойлогшо тэмдэглээ.
Онсо байдалнуудай хүтэлбэриин түбтэ сансарын гүнһөө газар дэлхэйе адаглан шэнжэлжэ байха Россиин МЧС-эй «Озеро данных» гээшын ажал харуулагдаа.
Эндэ ороһон мэдээсэлнүүд шэнжэлэгдэжэ, бүхы хэмжээнэй хүтэлбэрилхы албануудта эльгээгдэнэ.
Тэрээнһээ гадуур, хүтэлбэрилгын нүүдэл пунктын ажалтай  айлшад танилсаа, Улаан-Үдын ЕДДС-эй мэргэжэлтэдтэй уулзаа.
Автор: Сэнгэ РИНЧИНОВФото: Буряад Уласай засагай сайтһааЗасагай газар  Нээлгын баяр ёһололдо хабаадаһан Буряад Уласай Засагай газарай, Арадай Хуралай, Соёлой яаманай түлөөлэгшэд абаһаар лэ нэгэ дуугаар “жэлэй гол үзэсхэлэн” гэжэ нэрлэһэн байна.
- Буряад Уластай сасуу Түүхын музейн байшан соо үзэсхэлэнэй хүдэлжэ эхилһэниинь удхатай.
Ганса табигдаһан зөөринүүд бэшэ, мүн байшанай хаяа хананууд Буряадай түүхэ һануулна, - гэжэ Буряад Уласай Засагай газарай Толгойлогшын орлогшо Иван Альхеев тэмдэглээ.
- Һая 2017 ондо Арадай Хуралай һунгамалнууд тусхай хуули баталжа, майн 30-иие Буряад Уласай һайндэр гэжэ тогтоогоо.
100 жэлэй хугасаада бүхы ажабайдалай һалбаринуудаар Буряаднай хүгжэлтын хүнгэн бэшэ харгы дабаһан байна.
Эдэ бүгэдэтэй хүсэдөөр энэл үзэсхэлэндэ танилсаха аргатайбди, - гэжэ Буряад Уласай Арадай Хуралай Түрүүлэгшэ Владимир Павлов хэлээ.
Үнэхөөрөөшье, “Уласай баялиг” түрэл Буряад оронойнгоо баян түүхэ үргэнөөр харуулна гээд хэлэлтэй.
Буряад-Монголой АССР-эй 1923 онһоо байгуулагдахаһаа абаад, мүнөө саг хүрэтэр баримтанууд олоной анхаралда дурадхагдаа.
Түрүүшын хүтэлбэрилэгшэдэй, арад зоной байдалда хабаатай дансанууд, зөөринүүд тон сэнтэй гээд хэлэлтэй.
Хүдөө ажахын, экономикын, элүүрые хамгаалгын, соёлой, спортын талаар 100 жэлэй байдалда хабаатай зөөри хэрэгсэлнүүд хүн бүхэниие һонирхуулха, гайхуулжашье магадгүй.
Бүхы дээрээ 1 мянга гаран экспонат дэлгэгдэнхэй.
Хатуу Эсэгэ ороноо хамгаалгын Агууехэ дайнай үе үзэсхэлэндэ онсо һуури эзэлнэ.
Улаан-Үдэ хотодо хүдэлжэ байһан нүүдэл госпиталиин нэгэ оршон байдал зохёогдожо, харагшадай зүрхэ хадхахаар.
Энэ үзэсхэлэндэ бидэ үнинэй бэлдэһэн байнабди.
Манай музейн мэргэжэлтэд аймагуудай, хүдөө һууринуудай музейнүүдтэ зөөри зөөшэ суглуулхат гэжэ даабари үгөөд һуугаагүй, өөһэдөө бүхы нютаг нугануудаар ябажа суглуулаа.
Жэшээлбэл, загаһашадай байдал харуулхын түлөө 1940-1960-аад онуудай гүльмэнүүдые, загаһа дабһалха боошхо, онгосо бэдэржэ олообди.
Мүн 1970-1980-яад онуудта буряад бүлэнүүдэй гэртэхи оршон байдал бүтээгдээ, тэрэ үеын мебель, аяга шанага, түрүүшын телевизор, радио гэхэ мэтэ эндэмнай дэлгээгдэнхэй.
Хажуугаарнь ехэ гэгшын шэнжэлгын ажал ябуулагдаа ааб даа.
Хоёр жэлэй хугасаа соо түүхымнай музейдэ һэльбэн заһабарилга хэгдээ.
“Уласай баялиг” бүхы 2-дохи дабхарые эзэлнэ.
Буряадай бүхы ажаһуугшадые, айлшадые һонирхолтой үзэсхэлэн ерэжэ харахыетнай урижа байһанаа мэдүүлнэбди,  - гэжэ Буряадай Үндэһэтэнэй музейн захиралай орлогшо Дарима Литвинцева хөөрэнэ.
Автор: Борис БАЛДАНОВФото: Анна Огородникүзэсхэлэн   фото: Буряад Уласай Засагай газарай сайтһаа гэрэл зураг Дуратай хүн ажабайдалай хүндэ байдалда ороһон үхибүүдтэ болон наһатай зондо Шэнэ жэлэй найр наадануудые жаргалтайгаар үнгэргэхыень Жабар Үбгэн болохо аргатай байгаа.
Буряад ороной Толгойлогшодо Загарайн табатайхан Александра Шаракчиновагай хүсэл тудаа.
Тэрэ басаган Жабар Үбгэнһөө велосипед эреэ.
Алексей Цыденов тэрэ хүсэлыень бэелүүлээ.
«Бидэ иимэ хэмжээ ябуулга үнгэргэгдэнэ гэжэ сүлжээ холбоондо хараабди.
Тэрэ сайт дээрэ орожо, хабаадахаяа мэдүүлгэ үгөөбди.
Тииһээр мартаабди.
Гэнтэ Буряад ороной Толгойлогын зүбшэлэгшын хонходожо, эдэ үдэрнүүдтэ ямар түсэбүүдтэйбта гэжэ асуухадань, һанаанда ехэ һайн байгаа.
Манай Жабар Үбгэн өөрөө Толгойлогшо болоо ха юм.
Иимэ хэмжээ ябуулгануудай түлөө баярые хүргэнэб, энэ хэмжээн манда эрхим бэлэг болоно», - гэжэ Сашын эжы Арюна Шаракчинова хөөрэнэ.
Сашын эжы Арюна Дабажаповна хадхан оёхо урлалда дуратай юм.
Тэрэ хүнүүдэй захилнуудаар үхибүүдэй хубсаһа оёдог, арадай угалза хээнүүдээр хадхажа шэмэглэдэг.
Александра Буряадай Толгойлогшодо өөрынгөө хэһэн бэлэг барюулаа.
Алексей Цыденов Сашада, эжыдэнь аза жаргалтай Шэнэ жэл хүсөө.
Буряад ороной Толгойлогшо Алексей Цыденов үшөө нэгэ үхибүүнэй хүсэл бэелүүлээ.
Ниигэмэй талаар ажаһуугшадые хамгаалха яаманай мэргэжэлтэд «сэсэн» аудиоколонко болон амтатайхан бэлэг гурбатайхан Амарсанада барюулаа.
«Үхибүүдэй Шэнэ жэлэй гайхамшагые хүлеэһэн гэртэ баяр асарха гээшэ тон харюусалгатай үүргэ.
Өөрөө Жабар Үбгэн болоходо, ямар ехэ жаргал гээшэб, гэр бүлэнүүдэй маанадтай сэдьхэлэйнгээ ольһоор хубаалдаһанииень юунтэйшье жэшэхэгүйш!
Донецкэ Арадай Республикын үшөө нэгэ Лена басаганай хүсэл һаяын сагта хүсэлдүүлэгдэхэ.
Жабар Үбгэнһөө басаганай эриһэн планшет бэлэглэгдэхэ», - гэжэ Алексей Цыденов баяраараа хубаалдаа.
Автор: Сэнгэ РИНЧИНОВ бэлдэбэ.
Фото: Буряад Уласай Засагай газарай сайтһаа гэрэл зураг  «Мусор из головы» түсэл хэдэн жэлэй туршада яһала урагшатайгаар Буряадтамнай бэелүүлэгдэнэ.
Дэлхэйн эрдэмэни зэндэмэни болохо Байгал далайн эрьеһээ энэ хүдэлөөнэй аргаар хэдэн тонно хог шорой гаргагдаа.
Тиихэһээ гадна Улаан-Үдынгөө оршон тойронхи газарнуудые һайн дуратан эблэржэ сэбэрлэнэ.
Мүнөө бүри федеральна талаһаа дэмжэгдэбэ, - гэжэ Буряад Уласай спортын болон залуушуулай талаар яаманай мэргэжэлтэд дуулгана.
Үнэхөөрөө, хүнэй толгойдо түрэһэн хог шорой тала дайдаар тарана даа.
Өөрөө гуримтай хүн хэзээдэшье хээрэ талада, уһа голой эрьеэр үлэгдэлнүүдээ хаяхагүй.
Эгээл түрүүн ухаан бодолоо, сэдьхэлээ сэбэрлэжэ, оршон тойронхидоо гамтайгаар хандагты гэһэн зорилготойгоор зохёогдоһон түсэл юм.
Чингис Болотов болон тэрэнэй нүхэдэйнь хэжэ байһан ажал федеральна хэмжээндэ дэмжэгдэжэ, бүри эршэтэйгээр ябуулагдахань лэ.
Автор: Булат БАДМАЕВФото: Чингис Болотовай дурадхаһан зурагБайгал далайхог бог   фото: гэр бүлын архивhаа - Сайн байна, Зорик Валерьевич!
«Эмчи холбооной» мүнɵɵдэрэй ажаябуулгатай танилсуулыт.
- Үеhɵɵ үедэ дамжуулагдан хүгжэhэн «Жүд» гэжэ монгол – буряад анагааха ухаанай эрдэмэй заншалта   залгамжалынь болохо шухала үүргэтэйбди.
Yнгэрhэн сагай багшанарай сэсэн мэргэн hургаалнуудые сахижа, Буряад оронойнгоо эм домто ургамалнуудай эди шэдитэ хүсɵɵр үбшэнгүүдые эдэгээхэ арга шадабаримнай, эрдэм мэдэсэмнай жэлhээ жэлдэ урган хүгжэжэ, дүй дүршэлɵɵр баяжанабди гэжэ тэмдэглэхэнь шухала.
Оюун бэлигтэй залуу эмшэ ламанарай тоо олошоржо баярлуулна.
-  Мүнɵɵ үеын ямар үбшэнгүүд манай арадай заншалта аргаар эгээл эрхимээр сарагдадаг гээшэб?
- Хүнэй бэеын дотор органуудай, эндокринна системын болон элдэб халдабарита үбшэнгүүд амжалтатайгаар сарагдадаг.
Мүн лэ нари үбшэндэ нэрбэгдэhэн олон зондо туhаламжа үзүүлэгдээ.
Химиотерапи гараха үедɵɵ манай эмүүдые ууhан үбшэнтэд хорондонь диилдэнгүй, hураггүй түргэн, hайнаар эдэгэдэг.
- Аймшагтай халдабарита үбшэнгүүдэй вирусүүдые даража hалгаха аргатай эмүүд бии гү?
-  Энэ ушарта «Сагаан тан» гэжэ эм эрхимээр туhалдаг.
Тус эм ямаршье наhанай хүнүүдтэ - үхибүүдтэшье, наhажаалшье зондо – халдабарита үбшэнгүүдhээ hэргылэмжэлгын ба аргалхын хэрэгтэ адли зэргэ hайн нүлɵɵ үзүүлдэг.
Халдабарита галзууралай үедэ хии үбшэнэй хорхойhоо аршалхаhаа гадна хүндɵɵр үбшэлhэн хүнүүдые ямаршье хойшолонгүйгɵɵр эдэгээхэ аргатай эм гэжэ эли.
Тиигээд ганса эм дом ууhанай ашаар бэеын энхэ элүүр сахигдахагүй гэжэ хүн бүхэн ойлгохо ёhотой.
Ганса вирусүүд хаа – хаанагүй гэмтэй бэшэ.
Шанга иммунитедтэй зондо ямаршье вирус ехэ аймшагтай бэшэ.
Нэн түрүүн энэрхы hайхан, амгалан тэнюун  сэдьхэлэй байдалhаа, hайн шанартай эдеэ хоолhоо, гуримтай, журамтай байдалhаа ба зүб мүрэй  үйлэ ябадалнуудhаа хүнэй бэеын энхэ элүүрэй 50% дулдыдадаг гэжэ тоосоогүй.
Yбшэнэй эхиндэ зүбɵɵр диагноз табихань эгээл шухала.
Манай эмшэд хүнэй hудал барижа ба бусад тусхай шэнжэ тэмдэгүүдээр үбшэнэй янза элирүүлдэг.
Хүнэй иммунитет олон юумэнhээ дулдыдадаг, жэшээнь, белок дуталдаад гү, үгы гэбэл, нарин гэдэhэнэй микрофлорын муудаhан ушараар элдэб халдабарита үбшэнгүүд бэлээр халдажа магадгүй.
- Танай тан эмүүдээр бэеэ аргалхадаа ямар дүримүүдые сахиха хэрэгтэйб?
- Эм бүхэн ɵɵрын тусхай эрилтэтэй байдаг.
Дааража, хүйтэ абажа болохогүй, али гэбэл, hэрюунээр байхые оролдохо, мяха эдихэгүй, мяха ехээр эдихэ г. м.
- Анагаахы ухаанай эмнэлгэ арадай эмнэлгэдэ ямар хандалгатайб?
- Манай баримталдаг эмнэлгын арганууд буддын шажанда хабаатай hэн тула зарим нэгэн илгаанууд байха.
Жэшээнь, эртэ урдын сагhаа манай элинсэгүүдэй хэрэглэдэг «хонёор орёохо» арга буддын шажанда хорюултай.
Амитанай ами таhална ха юм.
Тиигэбэшье буддын шажан зɵɵлэн, энэрхы сэдьхэлэй мүргэл hэн тула эрид шангаар хоридоггүй.
Хүндэ хүшэр үбшэнтэнэй ами наhые абархын тулада хэрэглэгдэбэл, hайн үйлэ гэжэ тоологдоно.
Мүн лэ үбгэ эсэгэнэрэймнай угай утаhаар дамжуулагдажа хүрэhэн баряашын заhал арганууд мүнɵɵ сагта хаа-хаанагүй үргэнɵɵр дэлгэрэнхэй.
Олондо туhатай заншалта арадай аргые яагаад хорижо болохоб?
- Мүнɵɵ танай анагаахы ухаанай эмнэлгын хэрэгтэ ямар бэрхэшээлнүүд ушарнаб?
- Хүлгөөтэй сэмүүн сагта улад түмэнэй байра байдал муудажа, hанаан бодолой, дотор мэдэрэлэй талаар амарлингы бэшэ ушараар хүнүүд  олоороо хүндөөр үбшэлнэ, эдэгэжэ ядана гэжэ эли.
Европын заншалта эмнэлгэ нэн түрүүн  элдэб янзын антибиотигуудые хэрэглэжэ, халуунииень буулгажа, хүнэй иммунитедэй орондо ажалыень хэхэ гэжэ оролдоно.
Тэрэ ехэ аша үрэгүй арга гэжэ эли.
Харин манай заншалта эмнэлгэ хүнэй иммунитет бүхэжүүлжэ, өөрөө үбшэнтэй тэмсэхэдэнь туhалдаг гол үүргэтэй.
Буряадай эрдэмтэдэй зүбшөөлнүүдРоссиин эрдэмэй академиин Сибириин таhагай Улаан-Yдын институдай эрдэмтэд түбэд эмнэлгын «Чжуд-Ши» гэжэ номой аргануудые гүнзэгыгөөр шэнжэлжэ, мүнөөнэй байдалда тааруулhан хэдэн арбаад янзын шэнэ эмүүдые үйлэдбэрилhэн байна.
Имбириин сайХүйтэ абажа, ханяаха хамшаглахада, ангина, бронхит, ларингит г. м. үбшэнгүүдhээ имбирь эдеэшүүлжэ уухада, эрхимээр туhалдаг.
Тэрэнэй тулада жэжэ халбагын хахадай хэмжээнэй имбирь отолжо абаад, дээрэhээнь нэгэ стакан (200 мл) бусалжа байhан уhа юулэжэ, 30 минутын туршада эдеэшүүлхэ хэрэгтэй.
Тиигээд бүлеэн  болоходонь уудаг.
Иимэ сай хүнэй бэедэ дулаа оруулжа, даараhан хүрэhэнэй бүхы үбшэнгүүдые – ханяада хамшаг, хамарай нюhархада  сараха аргатай.
Имбириин сай үбшэлхэ үедөө үдэр бүхэндэ, али гэбэл, үдэр үнгэргɵɵд уужа байхада туhатай.
Айраг тарагаа ууя!
Гашалhан hүнэй эдеэ хоол – кефир, йогурт, айраг, тараг сэгээ, аарсан  г. м. хүнэй бэеын иммунитет шангадхадаг, сэгнэшэгүй ехэ hайн нүлɵɵтэй,  хүнэй нарин гэдэhые эрхимээр элүүржүүлдэг гэжэ мэдээжэ.
Элүүр энхэ нарин гэдэhэтэй хүн ута наhа наhалдаг.
Тиимэhээ тус эдеэн хүн бүхэнэй үдэр бүриин хоолой бүридэлдэ байха ёhотой!
Наймаагай газарhаа тиимэ эдеэ ехэ анхаралтайгаар шэлэжэ абахань шухала.
Удаан сагта хадагалагдаха болзортой кефир, йогурт, зɵɵхэй  г. м. ямаршье туhагүй байхаhаа гадна хоротой нүлɵɵ үзүүлжэ магадгүй.
Тиимэhээ өөрын үхэрэй hүндэ хүрэнгэ табижа, айраг,  тараг, аарсаяа уужа байбал, hураггүй ехэ туhатай гэжэ эрдэмтэд онсо тэмдэглэнэ.
Эндэ манай элинсэгүүдэй гурим наринаар сахихань маша шухала: ондо  ондоо үнеэдэй hү хамтаруулжа холихонь хорюултай, хорон болохо гэhэн үгэтэй.
Yнеэн бүхэнэй hүн амяараа хадагалагдаха ёhотой ха.
Хониной мяханай магтаалХүйтэнэй сагта үбшэлхэгүйн тулада халуун ба тоhолиг эдеэгээр хооллодог байхань шухала.
Илангаяа хониной, үхэрэй ба адууhанай мяха ехээр эдихэ хэрэгтэй гэжэ онсо тэмдэглэгдэнэ.
Харин гахайн мяхан ба ɵɵхэн хүнэй бэе соо хүйтэ бодхоодог.
Тиимэhээ тэрэниие үлүү ехэдүүлхэhээ нарилха ёhотой.
Yшɵɵ хүйтэнэй сагта үдэр бүри халуун шүлэ уужа байхада, хүнэй бэедэ ехэ туhатай.
Илангаяа мяхатай ба хүрпɵɵтэй – орооhоной, шара будаатай, ешмээнэй (перловка) г. м. шүлэн эмтэй домтой гэжэ манай элинсэгүүд этигэдэг байhан.
Тэдэнэй дундаhаа орооhоной шүлэн манай үбгэ эсэгэнэрэй эгээл дуратай шүлэн байhан бшуу!
Буряад – монголшуудай дуратай шүлэндэ түбэд эмнэлгын ёhоор хара ба улаан перец, имбирь, кардамон, горчица нэмэхэдэ, олон үбшэнгүүдые сараха аргатай шүлэн болохо гэжэ эрдэмтэд зүбшɵɵл хэлэнэ.
Эдэ бүгэдэ эдеэндэ амта оруулдаг зүйлнүүд хүнэй бэедэ дулаа оруулжа, алишье талаар hайжаруулдаг.
ШЭНЭ ЖЭЛЫЕ УГТАЖАУданшьегүй Шэнэ жэлэй hайндэрнүүд эхилхэнь.
Һайндэртэ шэрээгэй эдеэ хоол бэлдэхэдээ, түбэд эмнэлгын туhатай зүбшɵɵлнүүдые сахигты!
Эгээл шухалань - мэнэ hая холодильнигhаа гаргаhан хүйтэн эдеэн хүнэй бэедэ ехэ хоротой нүлɵɵ үзүүлдэг гэжэ Буряадай эрдэмтэд hэргымжэлнэ.
Хүйтэн эдеэгээр дүүрэн хото ɵɵрɵɵ хүрэшоод, аалин муугаар эдеэ  болбосоруулжа эхилдэг.
Тэрэ ушараар  шара бусалха, хии хɵɵрэхэ, hэхэрүүлхэ ба хүн түргэн таргалдаг.
Тиимэhээ хүйтэн саладууд, алим жэмэс гэр доторхи агаарай температуратай адли зэргэ дулаан байха ёhотой.
Илангаяа хүйтэн шанарай махабад бодостой ургамалай эдеэн - үгэрсэ, помидор, хартаабха болон алим жэмэс хүйтɵɵр эдихэдэ, хүнэй хотые ехээр муудхаадаг гэжэ түбэд эмнэлгын аргашад hэргымжэлнэ.
Yшɵɵ түбэд эмнэлгын «Джуд -Ши» hургаалаар хоорондоо огто таарадаггүй, хүнэй хото соо суг хамта ороходоо, хоорондоо «арсалдажа хэрэлдэдэг» эдеэнэй зүйлнүүдые нэгэ доро эдихэнь хорюултай.
Жэшээнь, загаhан ба мяхан, алим жэмэс ба hүн, үндэгэн ба загаhан, мяхан ба hүн, зүгын бал ба ургамалай тоhон, hонгино ба зүгын бал, гэршүүхын хүрпɵɵ ба хониной мяхан, гэршүүхын хүрпɵɵ ба гахайн мяхан – хоорондоо огто таарадаггүй.
Илангаяа тус дүримые хотын, эльгэнэй, нарин ба бүдүүн гэдэhэнэй үбшэнтэй, үлүү маряатай тарган  хүнүүд сахиха ёhотой.
Харин элүүр энхэ хүнүүдтэ 1-2 хоорондоо  таарамжагүй эдеэнэй зүйлнүүд ехэ муу нүлɵɵгүй.
Автор: Баярма БАТОРОВАФото: гэр бүлын архивhаатүбэд-монгол эмнэлгэ   фото: https://vk. com/mintur03 Үндэһэн арадуудай Жабар Үбгэд суглархадаа, өөрынгөө арадай ёһо заншал, түүхэ болон нютагтаа Шэнэ жэлэй баяр яажа угтадаг тухайгаа һонирхолтой хөөрөө дэлгэжэ, сугларагшадые хужарлуулаа.
Арад бүхэндэ өөрын Жабар Үбгэн байдагынь мэдээжэ.
Жэшээнь, татаар болон башкирнуудта Кыш Бабай, харин кабардин болон балкарнуудта – Уэс Дэдэ болоно.
Шэнэ жэлэй үльгэрэй үбгэд Москва хотын түүхэтэ газараар ябажа танилсаа, өөһэдынгөө арадай заншал мэдүүлээ.
Хүн зоной амардаг газарнуудта хүрэжэ, арад зонтой дулаахан уулзалгануудые үнгэргөө.
Москва хотын «Зарядье» гэһэн аяншалгын болон мэдээсэлэй түбтэ Жабар Үбгэд викторина үнгэргөө.
Суута ВДНХ хүрэжэ, үбэлэй наадануудай талмайнуудые хаража хужарлаа.
Анха түрүүшын Жабар Үбгэдэй слёт Москва хотын захиргаанай аяншалгын талаар хороон эмхидхэжэ, үндэр хэмжээндэ үнгэргэбэ.
Тус фестивалиин үнгэргэгдэһэнэй ашаар Байгал шадар ажаһуудаг буряад-монголшуудай ёһо заншал, түүхэ олондо мэдээжэ болобо.
Автор: Булат БАДМАЕВ бэлдэбэФото: https://vk. com/mintur03Сагаан Үбгэн   фото: Буряад Уласай засагай сайтһаа Шэнэ жэлэй урда шэдитэ наадан эхиеэ абажа, хирэгүй сагаан боди һайхан сэдьхэлтэй эдир үхибүүдтэ баяр жаргал асарна.
Энэ нааданда Буряад ороноймнай      нютаг бүхэнһөө хүрэжэ ерэһэн үхибүүд уласай  циркын тоглолто хаража,  үльгэрэй орон нютагаар аяншалһан байха юм.
Тиихэдэ үхибүүд Шэнэ жэлэй һүлдэ болохо Жабар үбгэнэй,  мүн Буряадаймнай Сагаан үбгэнэй зүгһөө халуухан амаршалга тогтоон абахаһаа гадна, үнэтэ бэлэгүүдтэ хүртэбэд.
Абамнай хариин газарта эрэ хүнэй уялга дүүргэжэ ябана.
Үхибүүднай хайратай даа, абаяа ехээр һанаа, үдэр бүри хүлеэнэ.
Бүхы юумэн һайн тээшээ боложо, түргэн дүүрэхэ гэжэ бидэ этигэнэбди.
Ахаймнай тэрэ дороо томожожо, миниингээ түрүүшын туһалагша болоо.
Абаяа булта хүлеэнэбди, - гэжэ хоёр хүүгэдэй эжы, сэрэгшын инаг нүхэр Арюухан хэлэнэ.
Шэнэ жэлэй үмэнэ хүнэй сэдьхэжэ һанаһан бодолнууд заатагүй бүтэдэг жаматай.
Тиимэһээ бидэ булта һайн һайханиие һанажа, орон дэлхэйдээ зальбаржа һуухамнай болтогой.
Заншалта хасууриин нааданда үхибүүдые Буряад Уласай Толгойлогшо Алексей Цыденов өөрөө ерэжэ амаршалдаг юм.
Харин мүнөө Толгойлогшын ажалай хэрэгээр Москва хотодо байһан дээрэһээ би Алексей Самбуевичай болон өөрынгөө зүгһөө амаршалжа байнаб.
Хүндэтэ үхибүүд, гэртэхин!
Шэнэ жэлэй һайндэрөөр! - гэжэ Буряад Уласай Засагай газарай Толгойлогшын 1-дэхи орлогшо Всеволод Мухин хэлэбэ.
Хасууриин наадан - шэдитэ наадан.
Шэнэ жэлэй баярта үдэрнүүдтэ Буряадаймнай 1800 үхибүүд бэлэгүүдтэ хүртэхэ.
Үхибүүдтэ зорюулагдаһан баярай хэмжээ ябуулга январиин 4 болотор үнгэргэгдэхэ юм.
Автор: Булат БАДМАЕВФото: Буряад Уласай засагай сайтһааШэнэ жэлэй ёлкын наадан  Цырендулма Дондогойн суута дуунай нэрээр «Холын харгыда» гэжэ нэрлэгдэһэн Баярма Жалцановагай найруулһан баримтата фильмһээ хэһэг эгээл түрүүн дурадхагдаа.
Яруунын хилэ дээрэхи шулуунуудай сэсэрлигһээ Дондогойн мүрнүүдые фильм соо уншаһан, мэдээжэ дууень гүйсэдхэһэн Ородой Холбоотой Уласай габьяата зүжэгшэн Светлана Бунеева энэ үдэшые гансата шэмэглээ.
Цырендулма Дондогойн өөрынгөө гараар бэлэглэһэн “Эдир наһандаа айлшалбаб” гэжэ суглуулбариһаа шүлэгүүдыень уранаар уншаад: “Гунигта абтахадаа, баярлахадаа, жаргахадаа, энэ номыень заатагүй нээдэгби”, - гэжэ дуулгаа.
Цырендулма Дондогой бүхы наһаяа “Буряад үнэн” сониндо зорюулаа.
Түрэл сонинтоёо хамта түрэһэн үдэрөөшье тэмдэглэдэг байһан.
Элитэ ирагуу найрагшатай хамта олон жэлдэ хүдэлһэн, багшамни гэжэ өөрыгөө тоолодог Буряадай арадай поэт, “Байгал” сэдхүүлэй редактор Галина Базаржапова-Дашеева үгэ абахадаа,  Цырендулма Цыреновнагай бүхы бүтээлнүүдые нэгэдүүлһэн номуудые хэблэхэ тухай сэнтэй дурадхал оруулаа.
Ниитэлэлгэнүүдынь оёоргүй далай мэтэ гэжэ ойлгуулаа.
Дурасхаалай дулаахан үгэнүүд олоор хэлэгдээ.
Хүн талаараа хайшаа байһан тухайнь дурсагдаа.
Мэдээжэ ирагуу найрагшад Нина Артугаева, Баяр Жигмытов үгэ хэлээ.
Элитэ ирагуу найрагшаяа хүндэлэн, нютагаархидынь олоороо ерэһэниинь һайшаалтай.
Яруунын аймагай засаг даргын орлогшо Абида Жамсуев түрүүтэй бүлэг зон байгаа.
Эгэтын-Адагай һургуулиин шабинар Цырендулма Дондогойн уянгата мүрнүүдые уранаар уншаа.
Энэл нютагай дуу болон хатарай “Аялга” ансамблиин гэшүүд дуу дуулаа.
Улаан-Үдын “Аза хүсэл” ансамблиинхидшье баһал дуунуудаа хангюурдаа.
Ойн баярай үдэшын түгэсхэлдэ Цырендулма Цыреновнагай түрэһэн эгэшынь басаган Евгения Карпова үгэ абажа, үргэн олониитын мартахагүйн тулада иимэ хэмжээ ябуулгануудые эмхидхэжэ байдаг Үндэһэтэнэй номой санда, бүхы хабаадагшадта  баярые хүргөө, Яруунаһаа ерэһэн эдиршүүлдэ амтатай бэлэгүүдые барюулаа.
Элитэ ехэ ирагуу найрагшын бүтээлнүүдэй үзэсхэлэн Үндэһэтэнэй номой сан бэлдээ.
Сэдхүүлшын үдэр бүриин ажалһаа гадуур зохёохы ажалаа эршэтэйгээр ябуулжа, 10 гаран суглуулбари           Цырендулма Дондогой үлөөһэн байна.
Автор: Сарюуна ЭРДЫНЕЕВАФото: Сарюуна Эрдынеевагай дурадхаһан гэрэл зурагуудОйн баярДондогой Цырендулма  «Сэрэгшын уялга хүсэд дүүргэжэ, баатаршалга гаргаһан байна.
Артур Гундуев жэрылдэһэн автоколоннын эгээл урдахи машина жолоодожо ябаа.
Дайсанай мэргэн буудагшын табиһан һомон Артурай тархида буугаа.
Хүндөөр шархатабашье, сэрэгшэ дайсадтай тулалдажал мэдэбэ.
Аадар бороо мэтэ адхарһан һомонуудай шууяан соо зүб шиидхэбэри абажа гараһан байна», - гэжэ шагналгын бэшэгтэ бэшээтэй.
Артур Александрович Гундуев Захааминай аймагай Санага һайхан нютаг тоонтотой юм.
Һургуулида һуража байхадаа, али бүхы хэмжээ ябуулгада оролсодог һэн.
Илангаяа тамирай талаар бэеэ һорижо, гар бүмбэгөөр наадаха командынгаа ахалагша байгаа.
Һургуулиин һүүлээр М. Ербановай нэрэмжэтэ хүдөө ажахын колледж дүүргээ, сэрэгэй уялгата албанда ябажа ерээ.
Мүнөө тэрэ хани нүхэртэеэ 3 һайхан дангина басагадые үндылгэжэ байна.
Артур Гундуев «Буряад үнэн» сониндо хэдэн жэлэй туршада амжалтатай ажаллаһан.
Түрэл болоһон коллективэйнгээ дунда тэрэ хүндэтэй, урагшаа һанаатай һайн нүхэр байһанаа гэршэлээ.
Суг хүдэлһэн нүхэрэйнгөө хүндөөр шархатаашье һаа, амиды мэндэ гэртээ бусаһандань, «Буряад үнэн» сониной ажалшад баяртайнууд.
Бэлигэй дээжэ Эсэгэ ороноо хамгаалгын дайнда Сибириин сэрэгшэдэй баатаршалга тухай «Сибирские дивизии» (үгэнь П. Дорофеевэй, хүгжэмынь В. Алексеевэй) гэжэ шэнэ дуу сээжэлдэһэн байгаабди.
Тэрэнээ мүнөөнэй бодото байдалда тааруулжа, халта шэнэлээд, хубилгаад гүйсэдхөөбди.
Эхиндэнь хүгжэмэй пролог: В. Алексеевэй «Ветераны поют о судьбе поколений» гэжэ дуунай 1 бадаг дабталгатайнь, эсэстэнь буряад хэлэн дээрэ поэтическэ эпилог зэдэлээ:Аюулта дайнай утаан тунажа, Амгалан байдал тогтог лэ!
Баатар хүбүүднай тоонтодоо бусажа, Буряад ороноо үргэг лэ!
Шагнагшад, жюриин гэшүүд халуун альга ташалгаар дэмжээ.
Манай хоор дуулан ябаhаар 20 жэл болохонь.
Ойн баяртаа бэлэдхэл эхилээбди.
Бэлигтэй багшын hайгаар яһала хүл дээрээ гараһан, борьбо дээрээ бодоһон бүлгэм гэжэ тоотойбди.
Дууша нүхэд тухайгаа нэгэтэ бэшэ «Буряад үнэн» сониндоо бэшээ һэм.
Теэд мүнөө минии гол зорилго гэхэдэ, 18 жэл манай хоор хүтэлжэ ябаһан Вера Матвеевна Мантатоватай танилсуулха.
Россиин габьяата артист, Буряадай Оперо болон баледэй театрай гол дуушан Ольга Жигмитовагай, мүн энэ театрай уран һайханай хүтэлбэрилэгшэ В. А. Рыловой үүсхэлээр Вера Матвеевнагай зохёохы замайнь, тэбхэр 50 жэл соо хэһэн ажалайнь дүн харуулһан тоглолто үнгэрөө.
Энэ үүсхэлыень омогорхон бидэ дэмжээбди, ехэ баярланабди!
Хүндэтэ багша тухайгаа бэшэхын урда нам һуужа, хоюулаа хөөрэлдөөбди.
Баян намтартай эхэнэр байна.
Алтан дэлхэйдэ мүн- дэлһэн, хүлөө шоройдоһон, заяа һүлдыень үргэһэн тоонтонь хэбэд номхон Хэжэнгэ болоно.
1948 оной январиин янгинама хүйтэндэ, гахай жэлдэ түрэһэмби гэнэ.
Бухарин Матвей Мантатович ба Ирина Фёдоровнагай гэр бүлэдэ эрхэ бэрхээр үндыгөө.
Хоца Намсараевай нэрэмжэтэ дунда һургуулида һайн һураа, мүн хүгжэмэй һургуулида ябажа үрдидэг байгаа.
Эрилтэ ехэтэй эрдэмэй гуламтада Вера басаганай 7-дохи ангиин байхада, хайрата эжы аба хоёрынь хойно хойноһоонь наһа бараа.
Үн- шэн хэнзэ хүүхэн уй гашуудалда абтаашье һаа, эхэ эсэгынгээ этигэл найдабари дүүргэжэ, 8 класс бэрхээр түгэсхөө.
Баяндайһаа үеэлэнь ерэжэ, саг зуура байлсаад, удангүй бусаа.
Бэеэ хүсөөгүй, 15-тайхан Вера хүсэл зоригоо зангидаад, хэсүү байдалаа гаталжа, хоёр нүхэр басагадаараа - Вика Батомункуева, Мила Очиржапова гэгшэдтэй 1962 ондо Улаан-Үдэ хотын Чайковскиин нэрэмжэтэ хүгжэмэй училищиин оюутад болоо.
Тон шуналтайгаар номоо үзэдэг, эрмэлзэлтэй В. Бухаринае 1-дэхи курсын һүүлдэ Москва хото путёвкоор эльгээгээ.
«Ямараар баярлаа гээшэбиб», - гэжэ уяран багшамнай хөөрөө.
Тэрэ үедэ Дамдин Ширапович Яхунаев училищиин захирал ябаа, Вячеслав Баяндаевич Елбаев, Клим Карпович Миткинов гэгшэд захиралай орлогшод – агуу- ехэ багшанар байгаа.
- Оюутадтаа ёһотой һайнаар хандадаг һэн.
Буряад Республикын соёлой габьяата хүдэлмэрилэгшэ, Ленинградай консерватори дүүр- гэһэн эрдэмтэй, дүршэлтэй багша Анастасия Алексеевна Манжигеева дүрбэн жэл намда заагаа.
Мүн бэшэшье багшанарай дулаан хандаса мэдэрдэг, ойлгодог байгааб.
Эхинһээнь һуралсалаймнай эрилтэ ехэ шанга һэн.
Би юрын жаргалтай хүмби, олон сахюусадтайб, орёо хүшэр сагта сэсэн мэргэн, оюун ухаатай, һайхан сэдьхэлтэй хүнүүд Дара эхэ мэтэ түргэн гараа һарбайдаг, туһалдаг бэлэй.
Багшанарни, нүхэдни үншэн намайе хайрладаг, һанаагаа зободог байгаа бшуу даа.
Наһан соогоо эдэ зоноо дурсан, сэдьхэлдээ хадагалаад, һайниие һанажа, урмашан ябадагби.
1960-аад онуудаар манай стипенди 18 түхэриг байгаа, 2 түхэригөө хамтынгаа байрада түлэгшэ һэмди.
Ондоо тэдхэмжэгүй, мүнгөөр ядалсахадаа, һуралсалһаа гадуур ото хүдэлдэг байгааб.
Тиигэһээр залгалаа жэлнүүд яаралтай үнгэрөө, - гэжэ Вера Матвеевна дурсаба.
Холын Ленинградта 1967 ондо Бухарина В. М. хүгжэ- мэй училиши эрхим һайнаар дүүр- гээд, «руководитель хора, преподаватель музыкально-теоретических дисциплин» гэһэн мэргэжэлтэй болоод, Мухар-Шэбэрэй Суулга нютаг хүдэлхэеэ ошохо гээ.
Харин Буряад Уласай Соёлой яаман бэр- хээр һураһан Вера Матвеевнае Ленинградай консерватори эльгээгээ.
Хэжэнгын дайдын, Ойхоной, Оһын сахюусад оролдосотой хүүхэндээ дахин харгы замыень заагаа ха.
Энэмнай 1862 ондо нээгдэһэн Россиин эгээ түрүүшын хүгжэмэй дээдэ һургуули болоно.
1967 ондо орон дотор Октябриин хубисхалай 50 жэлэй ойдо дашарамдуулан, хото хүдөөгөөр хубилган шэнэдхэлгэ болоо.
Ленинградта томо гэгшын Октябриин соёлой байшан нээгдээ һэн, тиишээ дуратай гүйлдэдэг, баяр зугаа дэлгэдэг байгаа.
Вера Матвеевнагай тэмдэглэ- һээр, залуу наһан, залитай үе, сог жабхалан, аза хубиин хото - Ленинград!
Нева мүрэнэй эрьедэ олон нюуса өөртөө нээгээб.
Мэдээжэ эрдэмтэ багшанарай хэшээлнүүд үльгэр мэтэ һонирхолтойгоор үнгэрдэг бэлэй.
Совет гүрэнэй 15 республикын хүбүүд басагад эбтэй зүбтэй дээдын мэргэжэл абаабди.
Консерваторидо Галина Романовна Лившиц-Озёрская гэжэ училищиингаа багшатай уулзаад, ехээр баярлааб.
5-дахи курсда заочно һуража байгаа.
Намдаа ехэ туһалдаг, сэнтэй заабари үгэдэг һэн.
Галина багшынгаа хэлээшээр абьяас бэлигтэй Александр Иванович Крыловой хоорто дуратайгаар репетицидэ ябадаг байгааб.
Ленинградай- Санкт-Петербургын консерваториин профессор, мэдээжэ дирижёр Александр Иванович гүнзэгы мэдэсэ, эрдэм ухаа үгөө, дүршэлөөрөө хубаалдаа.
Тэрэ үедэ хүгшэн эжынгээ аша туһаар нютагһаа холо байһан басаган түрэһэн абатаяа харилсажа, мүнгэн тэдхэмжэ абажа эхилээ.
Пётр Мадонович Борголов эсэгэнь олон жэлдэ Хориин дунда һургуулида, ондоо аймагуудай һургуулинуудта директорээр, удаань Буряад Респуб- ликын эрдэм гэгээрэлэй сайдай орлогшоор хүдэлөө.
Юрын һайн зантай, бэрхэ хүн байгаа гэлсэдэг.
Тиин 1972 ондо В. М. Бухарина холын хотодо консерватори дүүр- гээд, түрэл Улаан-Үдэеэ бусажа ерээ.
Соёлой яаман дээдэ гарай хүгжэмшэниие Зүүн Сибириин соё- лой дээдэ һургуулида багшалхыень зууршалаа, теэд Вера Матвеевна арсаад, түрэл училищидаа зүдхэн ороод, 40 гаран жэл тэндээ амжалтатай хүдэлөө.
Залуу багшын ажабайдалда 1972 он ехэ урагшатай, үрэжэлтэй байгаа, баяр жаргалаар билтараа.
Юундэб гэхэдэ, нютагайнгаа хүбүүн Вильсон Владимирович Мантатовтай хуби заяагаа холбоо, үндэр зэргын диплом абаа, Чайковскиин нэрэмжэтэ хүгжэмэй училищида ажалда ороо, ууган хүбүүн Мишэеэ түрөө.
Гэр бүлын жаргалтай дүхэриг соо Залуу багшын ажабайдалда 1972 он ехэ урагшатай, үрэжэлтэй, баяр жаргалаар дүүрэн байгаа.
Энэ жэлдэ нютагайнгаа хүбүүн Вильсон Владимирович Мантатовтай хуби заяагаа холбожо, ууган хүбүүн Мишэеэ түрөө.
Гадна дээдэ мэргэжэлтэй боложо, диплом абаа, мүн П. Чайковскиин нэрэмжэтэ хүгжэмэй училищида ажалда ороо.
Наһанайнь нүхэр Вильсон Владимирович Омск хотодо авиационно техникум дүүргээд, радиотехник мэргэжэлтэй болоод, Зүүн Сибириин гүрэнэй технологическа институдта, Буряадай гүрэнэй багшанарай дээдэ һургуулида заочно һураа.
Абари зангаар һайн, уран гартай хүн байгаа.
Вера Матвеевна Вильсон Владимирович хоёр бага наһанһаа бэе бэеэ мэдэхэ байгаа, түрэлхидыньшье нүхэсэдэг һэн.
Жаргалтай бүлэдэ 1975 ондо одхон хүбүүн Сашань түрөө.
Хүбүүдынь аба эжыдээл адли бэрхэнүүд, дээдэ мэргэжэлтэй юм: Миша - физик, Саша - экономист.
Вера Матвеевна үнэр баян бүлын эзэн эхэнэр: 5 алтан ашанартай, 3 гушатай, тэдэнь дэлхэй дүүрэн таранхай.
Хүбүүд бэреэдынь, ашанарынь эжыдээ, хүгшэн эжыдээ зөөлэхэнөөр, хүндэтэйгөөр хандадаг.
Залуу халаанда – жэшээ Манай багша ажалдаа ехэ дуратай.
Толгой соонь үдэр һүнигүй аялга дуун зэдэлжэл байдаг.
Шагнагшад болон дуушадташье һонин байхын тула аранжировко найруулжа, элдэбын композици зохёожо, шэхэ, сэдьхэл хужарлуулхын түлөө оролдожол ябадаг.
Холо ойрын мэдээжэ дуушад, хүгжэмшэдэй манай хото ерэжэ, концерт табихадань, алдангүй ошожо харадаг, бидэнииешье уридаг.
Үшөө Эрхүү хото түмэр харгыгаар зорижо ошоод, наада хаража, сэдьхэл дүүрэн, баяртай ерэдэг, маанадтаа хөөрэдэг.
Дээдэ гарай, дүршэл ехэтэй багшамнай мэргэжэлээ мүнөөшье болотор мүлижэл ябаһаниинь гайхалтай!
Залуу ха- лаанда ялас гэмэ жэшээ гээшэл даа!
Вера Матвеевнагай ажалайнь намтарта Хитад гүрэнэй Хайлаар хотодо богонихон болзор соо хүдэл- һэниинь онсо һуури эзэлдэг.
2007 ондо Тайваниин телевидени Хитадай 5 үндэһэтэнэй хүүгэдэй хоор байгуулха гэжэ шиидээ.
Монгол яһанай Бүринбаяр, мүн эвенк гарбалтай Урнаа гэгшэд нютагайнгаа монгол, буряад, эвенк, дагуур, орочоон мэтын бага яһатанай бэлигтэй 37 багашуулые суглуулаа.
Тэдэниие багшанартайнь, хүмүүжүүлэгшэдтэйнь хамта һуралсалай түбтэ байлгаад, дуу хатарта һургаа.
Ород гүрэнһөө манай Вера Матвеевна уригдажа ажаллаһан байна.
- Һара соо нилээд эршэтэйгээр, шанга журамаар хүдэлөөбди.
Ха- рюусалгань, эрилтэнь ехэ хатуу байгаашье һаа, хари гүрэндэ урагшаа һанаатай зоноор уласхоорондын түсэл бэелүүлэлсэхэдэ, ехэ һонин байгаа бэлэй, - гэжэ багшамнай тэрэ сагаа дуратайгаар дурсан хөөрэнэ.
Вера Матвеевнада заалгаһан хүбүүд, басагад булта шахуу «одод» болонхой.
Манай Буряад орондо мэдээжэ Галсан-Нимын Гандиг, мүнөө Нидерланды гүрэндэ ажаһуудаг Уудам гээд лэ, шабинарынь олон даа.
Харамсалтайнь гэхэдэ, Вера Матвеевна тэрэл ажалаа үргэлжэлүүлхэеэ дахин Хайлаар уригдаһан аад, ошожо шадаагүй һэн - Вильсон нүхэрынь хүндөөр үбдөөд байгаа бшуу.
Тайваниин бэрхэшүүл 5 үндэһэтэнэй хүүгэдэй хоор тухай ехэ мэдээсэл тараагаа: сонин, сэдхүүл, ном, хүгжэм дуутай диск, кино г. м.
Эдэ бүхы юумэ Вера Матвеевна наринаар хадагалаад байдаг.
Хани барисаагаа таһалаагүй, суг хүдэлһэн нүхэдөөрөө, тиихэдэ дуулажа һургаһан шабинартаяа хаа- яа уулзадаг, утаһаар хөөрэлдэдэг.
Хүлэн-Буирай аймагһаа Ганцэцэг гэжэ дуушан нэгэтэ Улаан-Үдэ айлшалаа һэн.
Нэгэ үедэ ниислэл хотодомнай Буряад Республикын хүдөө ажахын, экономико болон соёлой үдэрнүүд үнгэрдэг байгаа.
Тиихэдэ Вера Матвеевна Баргажанай аймагай Баянголой суута хонишон, Социалис Ажалай Герой Дашанима Буодиевич Сундуевые Буряад театрай тайзан дээрэ гаргаа һэн.
Арадайнгаа дуу хотын үндэр тайзан дээрэһээ ханхинуулаад, герой-хонишон баярлахын ехээр баярлаа һэн гэжэ хүгжэмшэн урмашан хөөрэнэ.
Наһанайнгаа амаралтада гараашье һаа.
Вера Матвеевна мүнөөшье альган дээрээ ажалаа бадаруулһаар ябана.
Үшөө училищиин оюутан байһан сагһаа эхилээд, энэ болотор хоёр-гурбан газарта хүдэлһөөр.
“Болихомни, амархамни”, - гэхэдэнь, табидаггүй.
Теэд дүршэлтэй, шадамар мэргэжэлтэд хаанашье, хэзээдэшье хэрэгтэй ха юм даа.
Үргэн Буряа- дайнгаа, хүршэ Эрхүү, Шэтын можонуудай хото хүдөөгөөр ябажа, соёл болбосоролой ажалшадта методическа туһаламжа, заабари үгэдэг.
Гадна Буряадай Хүдөө ажахын академиин «Алтан булаг» бүлгэмтэй олон жэл хүдэлөө.
Людмила Лудуповна Шабагановатай оюутадые дахуулаад, Швейцариин, Франциин, Испаниин, Италиин ажаһуугшадта абьяас бэлигыень харуулаа.
Удаань Оһо-Боохон нютагайхидай «Ангара» ансамбль урматай хүтэлөө.
Тус бүлгэмтэй Эрхүү можын нютаг нугануудаар, Монгол һайхан ороноор яһала аялга дуугаа зэдэлүүлээ.
РЦНТ-дэ олон жэл дуунай болон хоорой таһаг эрхилнэ.
18 жэл БГУ-да ветерануудай хоортой, мүн «Ариг Ус» гэһэн камерна бүлгэмтэй нилээд удаан нягта хүдэлнэ.
Бүгэдэ Буряадай «Алтаргана» нааданда таһалгаряагүй хабаадана.
Олон дуушадай дундаһаа эрхимыень шэлэхэ, шүүхэ, илгаха гээшэмнай хүнгэн бэшэ ажал гээшэл даа.
Тэрээнһээ гадуур Россиин арадай зүжэгшэн М. Г. Елбоновой эрхилһэн «Эдир Будамшуу», мүн тиихэдэ «Наранай туяа», «Алтан гургалдай», «Дыхание земли» г. м. элдэб хэмжээнэй дуушадай мүрысөөн, түсэлнүүдтэ жюридэ һуудаг.
50-яад жэлэй туршада талаантай багшын һургаһан шабинар дали ургажа дэгдээд, мэдээжэ дуушад болоно.
Нэгэ хэдыень нэрлэе: Ольга Жигмитова Санкт-Петербургын консерватори дүүргээд, Буряадай Оперо болон баледэй театрай гол дуушан, Россиин габьяата артист болонхой;
Сойжина Жамбалова ГИТИС-тэ мэргэжэлээ абаад, театрай найруулагшаар хүдэлнэ;
Долгор Георгинова Улаан-Баатарай консерваториин удаа түрэл колледждоо багшална;
Ольга Ланцова Санкт-Петербургда Герценэй нэрэмжэтэ Багшын дээ- дэ һургуули дүүргээд, Москвада хүдэлнэ;
Ольга Ким Зүүн Сибириин Соёлой академи түгэсхөөд, Оперо болон баледэй театрай хоорой директор мүн;
Наталья Лушникова Красноярск хотодо Хворостов- скиин нэрэмжэтэ Соёлой институт дүүргээд, тэндээ таһагые даагша болонхой;
Баир Андреев, Санжана Доржиева, Ольга Татаурова гэгшэд Буряадай Оперо ба баледэй театрай хоорто дуулана.
Вера Матвеевна Мантатова омогорхохоор, урмашахаар олон бэрхэ шабинартайл даа.
50-яад жэлэй туршада эсэн сусангүй хэһэн, мүнөөшье хэжэ ябаһан ажалайнь дүн иигэжэ тодорбо.
Энэ дэмбэрэлтэй ушараар бүхы наһаяа Эхэ Буряадайнгаа соёл болбосоролдо, хүгжэм дуунда зорюулһан Вера багшаяа хани халуунаар амаршалаад, ажабайдалдань аялга һайхан дуун замхангүй зэдэлжэ байг лэ гэжэ БГУ- гай ветеранууд хүсэнэ.
Бидэ наһанайнгаа амаралтада гараад, иимэ бэрхэ багшатай, шударгы һайн нүхэртэй уулзаһандаа ехэ баяртайбди.
Долоон хоногтоо хоёр дахин репетицидээ гүйдэлөөрөө ерэгшэбди.
Хүгжэм дуун, шог зугаа, хүхэ энеэдэн манай танхим соо таһардаггүй.
«Буряад үнэн» сониноймнай уншагшад манһаа жэшээ абажа, хүгжэм дуугаа тогтонгүй таталуулжа ябахань болтогой!
Алла ЭРДЫНЕЕВА, хэлэ бэшэгэй эрдэмэй дид-доктор, БГУ-гай доцент, багшын ажалай ветеран Намтарһаань Буряад Уласай, Сибириин, Россиин элитэ ниитэ ажал ябуулагша Матвей Чойбонов 1947 оной октябриин 2-то Зэдын аймагай Инзагата нютагта түрэһэн намтартай.
Буряадай гүрэнэй багшанарай дээдэ hургуулиин буряад хэлэ бэшэгэй таhагта, Улаан-Yдын эмнэлгын училищида, Агын буддын шажанай академиин гүн ухаанай эрдэмэй таhагта, Монголой Зүүн зүгэй эмнэлгын академидэ hуража, бултыень амжалтатайгаар түгэсхэhэн үргэн ехэ эрдэм мэдэсэтэй багша, аргашан, ирагуу найрагша байhан гайхамшагта хуби заяатай.
Ажалайнгаа замай эхиндэ арба гаран жэлэй туршада Улаан-Yдын түргэн туhаламжын больницада ба олимпиин резервын түбтэ эмнэлгын массажистаар хүдэлhэн юм.
Удаань нангин сахилда хүртэжэ, Зэдын аймагай Сартуул-Гэгээтэйн дасанай шэрээтын сэнтиидэ залагдаhан намтартай.
1990-ээд онуудта Буряадай ниислэл хотодо тэрэ үеын Россида эгээл томо эмнэлгын – зурхайн түб - Мамба дасан барюулhан габьяатай.
1990 ондо Буряад Уласай Арадай Хуралай депутадаар hунгагдаhан юм.
Дүн ехэтэйгээр хүдэлһэн 1980-яад онуудhаа уран шүлэгүүдые найруулжа эхилээд, одото заяанайнгаа зохёохы замда «Мүнхын аршаанай мүнгэн дуhал» (1996), «Мүнхэ зулын толон доро» (1997), «Минии нүхэд — амиды бурхад» (1999), «Наhанай табисуур» (2005), «Ами наhанай алтан зүргэ» (2007), «Долгилоо шүлэгүүд» гэhэн номуудай авторынь боложо суурхаhан намтартай.
«Минии нүхэд – амиды бурхад» гэhэн шүлэгүүдэй согсолбори-номынь Смоленск хотын хэблэлдэ «нара хараhан» байна.
Шэнэ номтой танилсалга-түлөөлгэнь Россиин элитэ уран зохёолшодой хабаадалгатайгаар үнгэргэгдэжэ, үндэр сэгнэлтэдэ хүртэhэн.
Виктор Смирнов гэжэ ирагуу найрагша иигэжэ бэшэhэн байна: «Чойбоновой шүлэгүүд элшэ гэрэлээр сасарhан асари ехэ hүлдэтэ удха шанартай…».
Тэрэ үеын хэлэ бэшэгэй эрдэмтэд болон уран зохёол шүүмжэлэгшэ мэргэжэлтэд М. Р. Чойбоновой буряад шү- лэгэй найруулгые буддын шажанай гүн ухаанай сэсэн мэргэн ба оёоргүй гүнзэгы баримтата ажаглалнуудаар баяжуулhан тухайнь онсо тэмдэглэhэн.
Буряадай элитэ хүгжэм зохёогшод Матвей Рабдановичай олон шүлэгүүдтэ аялга хүгжэм найруулжа, уянгата дуугаар зэдэлүүлhэн.
Хотын үндэр тайзангууд дээгүүр, юрын хүдөөгэй соёлой байшангууд соогуур, ажаhуугшадай гэртэ жэгүүртэ дуунай аялгын дээжээр тэдэнь зэдэлhээр…Уран зохёолшодой холбооной түрүүлэгшын тушаалда хүдэлхэдөө, Матвей Чойбонов оюун бэлигтэй Буряадай найруулагшадай нэрэнүүдые мүнхэлхын түлөө оролдоhон.
Тэдээн сооhоо эгээл мэдээжэнь Хориин аймагта зогсодог: Цырен-Дулма Дондокова ба Цырендулма Дондогой хоёрто - алдар суута буряад ирагуу найрагша эхэнэрнүүдтэ зорюулhан дурасхаалай нангин хүшөө.
Мүн лэ Матвей Чойбонов Буряадай гүрэнэй университедтэ Доржи Банзаровай нэрые бусаахын тулада ехэ хэмжээ ябуулhан гэжэ эли.
Yшөө тэрэнэй оролдолгын хүсөөр түрүүшын буряад эрдэмтэнэй дурасхаалта хүшөө түрэл Зэдын аймагтань бодхоогдоhон.
Арбан хоёр алтан жэлнүүд Баяр ёhололто хэмжээндэ Буряад Уласай соёлой сайд Соёлма Дагаева түрүүтэй элитэ уран зохёолшод, поэдэй түрэһэн Зэдын аймагай түлөөлэгшэд, хасаг сэрэгэй офицернүүд, дээдэ hургуулинуудай оюутад болон Матвей Чойбоновой ирагуу шүлэгүүдтэ дуратай уншагшад хабаадаhан байна.
Уянгата үдэшын үргэл- жэлэлдэ Матвей Рабдановичтай суг хамта хүдэлhэн зониинь нүхэрөө үгылэн гуниглажа, арюун дурсалгануудаараа хубаалдаа.
- Матвей Чойбонов 2007 – 2019 онуудта Буряадай Уран зохёолшодой холбооной түрүүлэгшын тушаалда амжалтатайгаар хүдэлhэн.
Эдэ 12 жэл манай зохёохы эмхиин ёhото алтан жэлнүүд байгаа, - гэжэ Россиин Уран зохёолшодой холбооной гэшүүн, Россиин эрдэм hуралсалай хүндэтэ хүдэлмэрилэгшэ Людмила Семёнова онсо тэмдэглэбэ.
Буряад Уласай габьяата багша, Россиин Уран зохёолшодой холбооной гэшүүн, арадай поэт Нина Артугаева:- «Ёhото эрын дотор сэдьхэлдэнь эмээлтэ хазаарта морин багтаха» гэhэн буряад арадай сэсэн үгэнүүд Матвей Чойбоновой абари зан тобшо тодоор харуулна.
Ехэ баян дэлгэр, уужам сагаан сэдьхэлтэй хүн hэн даа.
Хүгшэн залуу, ород буряад, нэрэтэй солотой, юрын боро – ямаршье хүнүүдтэ илгаагүй жэгдэ зохидоор, хүндэлжэ хандадаг байhан.
Ямар нэгэн ушараар хэды ехээр уурлабашье, тэрэ дары сухалынь тараад, миhэржэ ябаха.
Хүндэ хоролхожо, үhөөрхэжэ оройдоошье байгаагүй.
Түрүүлэгшын тушаалда ябахадань, элдэб ушарнууд, хүндэ сагууд болоо ааб даа.
Уран зохёолшодой холбооной гэшүүдые үмсынгөө «Истана» автобусоор шэрэжэ, Буряадай бүхы шахуу аймагуудай уншагшадтай уулзалгануудые үнгэргэhэниинь мартагдадаггүй.
Тиихэдээ бүхы бензинэй мүнгэ өөрөө даахаhаа гадна, харгын хоол баридаг газарнуудта маанадые оруулжа эдеэлүүлээд, баhал өөрөө түлэдэг hэн.
Тиигэжэ уран зохёолшодые нэгэтэ бэшэ өөрынгөө мүнгөөр Монгол гүрэнөөр аяншалуулhан юм.
Ехэ зиндаатай лама, элитэ арадай аргашан hэн тула, үзэл үзэжэ, нангин бүтээлнүүдые үйлэдэжэ, үбшэнтэниие аргалжа, хара хүлhөөрөө олоhон мүн- гэнэйнгөө ехэхэн хубиие Уран зохёолшодой холбоондо гаргашалдаг байhан.
Нина Тогтохоевнагай саашань үргэлжэлүүлhээр, Матвей Чойбоновой наhанай нүхэр Долгор Дугаровна иигэжэ хэлэдэг байhан ха: «Утаhан холбоогоор уран зохёолшодтоёо хөөрэлдэхэдөө, нюур шарайнь гансата сэлмэг hаруул, хүхюутэй боложо хубилдаг.
Уран зохёолшодтоо бултандань эльгэлэн мээхэйрдэг, аргагүйгөөр магтадаг».
«Инзагатын вальсын» хүгжэм доро Yндэhэтэнэй номой санда үнгэргэгдэhэн Матвей Чойбоновой дурасхаалта үдэшые «Аза хүсэл» гэhэн арадай аман зохёолой бүлгэм дуу хүгжэмөөрөө шэмэглэhэн байна.
Урдын буряад үреэлнүүдэй хажуугаар Матвей Чойбоновой шүлэгүүд гүйсэдхэгдөө.
Мүн лэ Буряадай Г. Ц. Цыдынжаповай нэрэмжэтэ Оперо ба баледэй академическэ театрай дуушан Чингис Иванов Матвей Чойбоновой үгэнүүдтэй «Инзагатын вальс» гэжэ түрэһэн нютагайнь гимн гүйсэдхэжэ, бүгэдэ сугларагшадые хужарлуулаа.
Номой сангай ниитэ холбоо- ной талаар мэргэжэлтэн Дмитрий Кушеев арадай поэдэй наhанай намтараар элидхэл хэhэн байна.
Удаань Буряадай Уран зохёолшодой холбооной гэшүүд Нина Артугаева, Анна Виноградова, Галина Базаржапова-Дашеева, Людмила Семёнова, Татьяна Григорьева гэгшэд үгэ абажа, дулаахан дурсалгануудаараа хубаалдажа, олоной сэдьхэл уяруулаа.
Һайндэрэй үргэлжэлэлдэ «Зэдын аймагай номой сангуудай системын түб» гэhэн муниципальна эмхиин захирагша Сэсэг Цыренова, Зэдын аймагай эрдэм hуралсалай хүтэлбэриин даргын уялга гүй-сэдхэгшэ Ольга Прушенова гэгшэд, Матвей Чойбоновой түрэhэн нютагай түлөөлэгшэд баяр баясхаланта үгэнүүдээ зорюулжа, олоной анхарал татаа юм.
Һаяхана үнгэрhэн Матвей Чойбоновой шүлэгүүдэй онлайн – мүрысөөндэ илагша, Дээдэ- Үшөөтэйн дунда hургуулиин 9-дэхи ангиин hурагша Камилла Ванчикова уран hайханаар шүлэг уншажа, hайндэрые шэмэглээ.
Түгэсхэлдэнь Матвей Чойбоновой шүлэгүүдэй мүрысөөндэ илаhан Дээдэ-Үшөөтэй ба Инзагата нютагуудай hургуулиин hурагшадые шагналгын баяр ёhололнууд үнгэргэгдөө.
Буряад Уласай Yндэhэтэнэй номой сангай зүгhөө үхибүүдтэ лауреадай дипломууд ба дурасхаалта бэлэгүүд барюулагдаба.
Хүхюутэй абари зантай һэн Тус статьягай автор нэгэтэ бэшэ Матвей Чойбоновтой уулзаhан, интервью абаhан золтой заяатай.
Yнгэрhэн сагай хугасаада Уран зохёолшодой холбооной түрүүлэгшэ Агын тойрог руу хүндэтэ айлшадай зэргэдэ уригдадаг байhан.
Тэрэ үеын тойрогой сурбалжалагшадта Матвей Рабданович нэн түрүүн сог залитай хошон зугаануудаараа, хүхюутэй абари зангаараа хадуугдаhан.
Матвей Чойбоновтой түрүүшынгээ интервьюдэ табиһан түрүүшымни асуудал мартагдадаггүй: «Та үндэр зиндаатай лама, элитэ арадай аргашан, хасагай генерал, суута ирагуу найрагша гэhэн тад ондо ондоо шэнжэ шанартай мэргэжэлтэ үүргэнүүдтэй байжа гайхуулнат.
Тиигээд нэн түрүүн та өөрыгөө хэмби гэжэ мэдэрэн тоолодог байнат?
Матвей Рабданович энеэбхилээд: «Би нэн түрүүн Хүн гээшэб! » - гэжэ харюусаа hэн.
«Һайн хүн ехэ хэмжээнэй байха ёhотой» гэhэн үгэнүүдые тэрээндэ зорюулмаар.
Мантан томо бэетэй, уужам үргэн, баян дэлгэр сэдьхэлтэй, арюун сагаан hанаа бодолтой, ялас гэмэ оюун бэлигтэй хүн байhан.
Алишье талаараа үндэр ехэ амжалтануудые туйлаhан, буряад арадаа суурхуулhан габяатай Ехэ Хүн!
Автор: Баярма БАТОРОВА Аба эжынь һургаал һайхан Хэжэнгын дасанда хубарагһаа эхилээд, үндэр зиндаатай лама болотороо ургаһан, ехэ эрдэм мэдэсэтэй байһан Намсарай Цыренович Бимбаев эсэгэнь 1938 ондо хамалган хашалганда абтажа тушаагдаа бэлэй.
«Комсомолец» колхозой МТФ-гэй ажалшан ябаһан Бимбын Намсарай «партиин болон гүрэн түрын хэмжээ ябуулгануудта, хубисхалда харша ябадал харуулаа» (Буряад-Монголой АССР-эй Верховно сүүдэй шиидхэбэриин ёһоор РСФСР-эй УК-гай 58- 10-дахи статьягаар) гэжэ гэмнэгдэжэ, түрмэдэ ябуулагдаа һэн.
Тиин 32 наһатай Долгор Шараевна Эрдынеева һамганиинь оройдоол 2-той Мария басагантаяа үлөө бэлэй.
Тусхай дансада эд зөөринь бүридхэгдөө: 3 гэр байшан, 12 толгой үхэр мал, 2 морин, 35 хонин, ханын 3 часы, унтаха орон, үбэлэй нэхы дэгэлнүүд тоологдожо тушаагдаа һэн.
Зобоһон, тулиһан Долгор эжынь басагантаяа нагасанартаа Эдэрмэг ошохо баатай болоо һэн.
Харин түрмэдэ хаагдаһан эсэгэнь 1940 оной июниин 21-эй шиидхэбэреэр гэмтэ ябадалнуудынь үндэһэ баримтагүй гэжэ тодорхойлогдожо, июлиин 29-дэ табигдажа, баяртай, дуутай шуутай нютагаа бусаа һэн.
Балшархан наһанайм нютаг юм даа…
- Наһанайнгаа нүхэрые – инаг хайрата Долгороо түрмэдэ байхадаа һанан-һанан, баһал дуун соогоо үбгэн абамнай магтан дууладаг һэн.
Дайнда морин сэрэгтэ ябаа, - гэжэ зээ басаганиинь, 30 гаран жэлдэ Улаан-Үдэ хотын «Тоонто» гэһэн арадай аман зохёолой ансамблиин аккомпаниатораар ажалладаг Эржэн Васильевна Дымбрылова хөөрэнэ һэн.
Эрхыдээ эмтэй, долёобортоо домтой, хүн зоной түлөө сэржэм үргэдэг, маани мэгзэм уншадаг, хүнэй хэрэг һайнаар бүтээдэг гэжэ суутай Намсарай абындань хэжэн- гээрхид олоороо сугларжа, ажамидаралаараа һонирходог, харгы замаа сэбэрлүүлдэг, һургаал заабаридань хүртэдэг бэлэй.
Буддын шажанай буянтай зам шэлэһэн баабайнь Мария Бимбаевна басагандаа үлзы хэшэг, үндэр заяае үреэгээ һэн.
Эдеэ бэлдэхэ эрхим мэргэжэлтэй Һургуулида һурахаһаа дуулаха, хатарха дуратай, холын зайда Худан гол хүрэтэр хурдаар гүйдэг, утые, үндэрые һүрэдэг Мария басагые ниислэл хото мүрысөөндэ эльгээхэ болоходонь, талааниинь буруутажа, һорилгын үедэ хүлөө гэмтээхэдэнь, ехэ мэдээжэ баряаша байһан Санхируун үбгэн хүлыень байрадань оруулаа бэлэй.
Мария басаганай огсомоор хатархадань, хүнүүд халуун альга ташал- гаар үдэшэдэг бэлэй.
Һургуулиингаа һүүлдэ Улаан һэеы гэрые даагша болоһон Мария Бимбаевна агитбригадынгаа нүхэдөөрөө – «Трактористын дууе» таталуулдаг байһан Балмасу Бальжинимаеватай, уран зурагай багша, аккордеонист, хатарай багша Михаил Абламскийтай, хатаршан Виктор Силантьевтай Хэжэнгэ, Хориингоо хүдөөгэй ажалшадта концерт-наадаа харуулдаг, улад зонойнгоо урма зоригыень бадаруулдаг байгаа.
Хожомынь Михаил Ширапов, Владимир Батодоржиев болон бусадтай таряа-хуряалгын стануудта, хонишодой байрануудта, һү һаалиин фермэнүүдээр ябалсадаг, уран бэлигээ гэршэлдэг бэлэй.
- Загарайн аймагай Нарин нютагта хүдэлхэдөөшье, клубта «Һэеы даралга», хүлөөрөө түбэрдэг ород, хасаг хатарнуудые гүйсэдхэдэг һэмби, - гэжэ Мария Бимбаевна хөөрэнэ.
Залууһаа соёл, искусствада шуналтай, дуу, хүгжэмдэ абьяастай байһыень Эржена Васильевна басаганиинь халан абажа, бэлигтэй хүгжэмшэн болоһониинь омогорхомоор байна.
Мария Бимбаевна һүүлдэ Хоридоо хозмагта наймаашанаар ажаллаа, хүн зониие эдеэлүүлхэ ехэ буянтай хүдэлмэридэ - столоводо Хори, Хэжэнгэдээ хорёод-гушаад жэлдэ хүдэлөө.
- Хүн зониие, холоһоо ерэһэн айлшадые, ноёд дарганарые (партиин, комсомолой, уласай, ха- риин гүрэнүүдэй) амтан хоолоор хүндэлхые оролдодог һэмби.
Хэжэнгэ, хорёорхидоо Сурхарбаанда, түрэ нарануудта, хүдөө ажахын, партиин болон комсомолой һайндэрнүүдтэ, үндэр наһатайшуулай баяр ёһололнуудта, хариин ороной айлшадай угтамжада нилээд тухашардаг бэлэйбди, - гэжэ хөөрэһэн Мария Бимбаевна Хүндэлэлэй олон тоото грамотануудтай.
Улаан-Үдэдэ Буркоопсоюзай Хүндэлэлэй самбарта фото-зурагайнь үгтэнхэй байһаниинь оролдосотой ажалайнь үнэн гэршэ болонхой бшуу.
Суг хүдэлһэн нүхэдөө – столовые даагша байһан Бадма-Ханда Аюшеевна Дашицыреновае, амтан хоол бэлдэдэг Нина Александровна Часовикинае ехэ дулааханаар дурдана һэн.
Үри хүүгэд, хани нүхэд – наһанай жаргал Наһанайнгаа амаралтада гара- һанай һүүлдэ нилээд удаан столоводоо хүдэлһэн Мария Бимбаевна Дашинима хани нүхэртэеэ Улаан-Үдэ зөөжэ, үхибүүдтээ дүтэлөө бэлэй.
Гуша гаран жэлдэ суг ажаһууһан наһанайнгаа найдамтай нүхэр Дашинима Галанович Доржогушаевай 65 наһанай ойе үндэр хэмжээндэ ниислэл хотодоо үнгэргөө бэлэй.
Тээмэндэ 85 наһанайнгаа ойн баярай үедэ наһанайнгаа нүхэрые үгылжэ байбашье, һайхан дуугаа таталуулаа һэн:Намарай дулаахан хаһа Үнгэрэн үнгэрөө гээ гүш, Найдамтай нүхэрэйм дуран Хододоол мүнхэхэн байха…
Улаан-Үдэ хүүгэдтээ ерэһэн хоёр ханинар – хүгшэдынь гоё хоолойтой Сэсэг Дандаровна Гунгарова, анхан киномеханик ябаһан түрэлынь Цыжып Дамдиновна Цыренова нүхэдынь бэе бэедээ айлшалжа, телефоноор амар мэндэеэ хүргэлсэжэ байдаг юм.
Үри хүүгэдтэй зон жаргалтай ха юм даа.
Табан үхибүүдэй гарыень ганзагада, хүлыень дүрөөдэ хүргэһэн эхын, хүгшэн эжын жаргал эли гүб даа.
Мария Бимбаевна Мэргэн, Эржэн, Лидия, Баярма, Саян хүүгэдынь өөһэдынгөө харгы зам олоо, олоһон байгаа.
Хоёр үхибүүдэйнь хүндэ үбшэнһөө, гэнэ усалһаа эртэ наһа бараһаниинь голхормоор байдаг даа…
10 аша зээнэртэй, 7 зээнсэртэй баян хүгшэн эжы болонхой.
Мүнөө үедэ хүлөө гэмтэбэшье, мүхөөгөө үгтөөгүй, дуугаа дуулаһан зандаа, хүхюун зантай Мария Бимбаевна хашалган хамалганай үедэ хэһээгдэһэн эсэгынгээ сагааруулагдаһан саарһан баримтануудаар Улаан-Үдэдөө болбосон түхэлтэй гэр байра абаха арбан хоёрдохи оошорто нёдондонһоо байна (анхан 190-дэхи оошортой һэн).
Гэр абаха ёһотойб гэжэ этигэнхэй, найданхай.
Эржена Васильевна басаганиинь ябуулга хэжэ байна.
Шэнэ гэр байрадаа хуулита ёһотоор хүртэхэнь болтогой гэжэ хүсэнэбди.
Үргэн сэдьхэлтэй, хододоо хүн- дэмүүшэ зантай, элбэг гартай, саг үргэлжэ һайхан бэлэг сэлэгтэй хүлеэжэ байдаг Мария худагыгаа, бүхы эжынэрые Эхын үдэрөөр амаршалха зуураа элүүр энхые хүсэжэ, Баярта Доржиевич Дымбрылов дүүгэйнгээ шүлэг-амаршалга зо- рюулнабди:Алтан шара наран доро Ашата буян асаран байһан Аба эжынгээ нангин һургаал Алагхан зүрхэндөө хадуужа ябаял!
Улаан шара наран доро Үндэр наһаяа эдлэжэ ябаһан Үбгэн буурал аба эжынэрээ Үргэн абажа, ашыень харюулаял!
Автор: Бэлигма ОРБОДОЕВА   фото: Агын тойрогой захиргаанай сайтһаа Тойрогой аймагуудай болон Ага тосхоной захиргаанай, хизаарай Барилгын, харгы заһабарилгын болон транспортын яаманай, харгы заһабарилгын эмхинүүдэй, харгыда аюулгүйе сахиха таһагай  түлөөлэгшэд эндэ хабаадаа.
Агын тойрогой һууринуудые холбоһон харгынуудай  заһабарилга эршэтэй ябуулагдана.
Үндэһэтэнэй түсэлэй ёһоор энэ жэл  «Ага – Доодо Саһаша»,  «Ага-Дулдарга» гэһэн харгынуудай заһабарилга түгэсэхэ юм.
Мүн Могойто, Урда–Ага, Догой,  Боржигантай һууринууд руу ороһон харгынууд болбосон түхэлтэй болгогдобо.
Дүн хамта 669,8 сая түхэриг эдэ ажалнуудта шэглүүлэгдээ, - гэжэ Буянто Батомункуев тэмдэглээ.
Гадна Үбэр Байгалай хизаарай бюджедһээ  Сагаан-Уула, Тугшан, Зүдхэли һууринуудай, Орловск, Ага тосхонуудай харгынуудые заһабарилха мүнгэн һомологдоһон байха юм.
«Шэтэ – Забайкальск – Хитадай хилэ» гэһэн федеральна харгыда бага бэшэ ажал мүн хэгдэбэ.
Тойрогой Хүтэлбэрилэгшэ Ага тосхоной  “Западный” микрорайоной үйлсэнүүдэй заһабарилгада онсо анхаралаа хандуулаа.
Эндэ 560 үхибүүдые багтааха һургуулиин барилга эхилхээр хараалагданхай.
Суглаанда хабаадагшад 2023 ондо хэгдэхэ харгы заһабарилха ажалнуудые түсэблэхэһээ гадна, Агын Буряадай тойрогой дэбисхэр дээрэ аюулгүйе сахиха асуудалнууд дээрэ тогтобо.
Автор: Янжима ДАРМАЕВАФото: Агын тойрогой захиргаанай сайтһааАгын тойрог  Холын газарта гэрээ һанахадань.
Холын тэрэ хари газарта сэрэгэй тусхай хэмжээ ябуулгада хабаадажа байһан хүбүүдээ дэмжэн, туһа үзүүлхэ гэжэ олониинын ажал ябуулдаг һайн һанаатан оролдожо, али болохоороо хамһалсана.
Тусхай хэмжээ ябуулгын эхилхэтэй сасуу бултадаа элшэ хүсөө нэгэдүүлжэ, сэрэгтэ ябаһан хүбүүдтээ шадаха зэргээрээ арад зон туһалжа эхилһэн тухайнь булта мэдэжэ байнабди.
Хүн зониие хажуудаа суглуулха аргатай, тиихэ мүртөө ударидахы шадалтай хүбүүд басагад энэ талаар нилээд ехэ ажал ябулна.
Эгээл иимэ зон Бадмажаб Гындынцыреновта хандажа, буряад-монгол гэр түхеэрэлүүлбэ.
-Иимэ гэрнүүд хилэ шадар табигдаад, тэндэ хооллохо газар түхеэрэгдэнэ.
Манайхид эндэһээ ошожо, тэндэ алба хаажа байһан хүбүүдтээ бууза банша шанажа, халуун эдеэгээр хангана.
Тиихэдэнь манай заншалта һэеы гэр тон тааруу.
Хүйтэн болоһон сагта энэ гэртээ галаа түлеэд, халуун хоолоо барихада зохид даа.
Үшөө нютагһаа холо өөрынгөө заншалта гэртээ ороходоо буряад ороноо саг зуура ерэһэндэл болоно хэбэртэй даа, - гэжэ Бадмажаб ахатан хэлээд, дээрэнь үшөө иигэжэ нэмэнэ.
– Иимэ хандалга ороходонь, тон дуратайгаар тодон абаабди.
Хэрэглэгдэжэ байһан гэр байгаа.
Зарим ханануудайнь үдөөбэри таһарһан байхадань, тэдэнииень шэнэлээбди.
Шанар һайтай, уһанда норохогүй бүдөөр хушалтыень  шэнээр оёобди.
Түмэр зууха тааруулжа табяабди.
Бага багаар шэнэлхэ, тааруулха ажалнууд байгаа ааб даа.
Мүнөө задалаад, суглуулжа бэлдээд,  баруун тээшээ эльгээгдэхээр бэлэн болгохобди.
Монгол гэр бариха һонирхолтойБуряад-монгол гэр заһабарилхыень Бадмажаб ахатанда дэмы хандаагүй.
Хори гаран жэлэй туршада сэдхүүлшын, оршуулагшын ажалтай ябаһан Бадмажаб Валерьевич Гындынцыренов сүлөө сагтаа буряад монгол гэрнүүдые урданай ёһо соонь бүтээжэ эхилһэн юм.
Түрүүшын гэрэй барилгаһаа яһала саг үнгэрөө, дүршэлтэй болоо.
-Һэеы гэр яһала үнинэй дархалнабди.
Бидэнэй онсо илгаа гэхэдэ, урданайхяарнь лэ бүтээнэбди.
Эгээл түрүүн гэрэйнгээ ханануудые хэхэ модоёо голой эрьеэр суглуулнабди.
Тэрэнээ хэбтэ оруулжа нугалдаг, гасадаг гээшэбди.
Һүүлээрнь тэрэнээ зорожо нарин болгоод,  хэбээрнь тайраад, гэрэй хана суглуулалгын ажал хэгдэдэг.
Тиихэдэ хуһа модо матажа, гэрэй тооно ёһоорнь түхэреэлнэбди, - гэжэ гэр дархалжа бүтээгшэ Бадмажаб Валерьевич ажалайнгаа зарим тэды нюусануудые уудална.
Мүнөө үедэ ажалай ямаршье хэрэгсэлнүүд бии болоһон сагта ажал хүнгэдхэгдэнэ ха юм.
Хабтагай модо голоорнь тайража, нариихан хабтаһануудые гаргаад, монгол гэрэй хана бүтээдэг болоһон байха.
Улаан-Үдэдэ хэдыхэн эмхинүүд буряад монгол гэр бүтээнэбди гэжэ соносхолнуудые үгэнэ.
Хүнэй һанаагаар ямаршье гэр баригдана.
Зариманиинь хэдэн сонхотой, хууха үүдэтэй, шэл тоонотой гэхэ мэтэ даа.
Үшөө тиихэдэ түмэр гагнажа бүтээгдэһэн гэрнүүдынь бэрхэшүүл барижархина.
Хушалтаншье үнгэ бүриин дурадхагдана, тиихэдэ үшөө хэмэл һэеы, холоффайбер, барилгын элдэб материалнууд.
-Мүнөө хүн зон элдэб аргаар ямаршье эд хэрэглэжэ гэрнүүдые барина даа.
Бидэ заншалта аргаараа бүтээдэг гээшэбди.
Бүмбэр сагаан хониной нооһо даража бүтээһэн һэеы соо ороходо гоёхон даа.
Хэды тиигэбэшье мүнөөнэй материал хэрэглэжэ, захил хэгшын һанаанда таарамаар бүтээдэгбди.
Хэн бэ даа заншалаа алдангүй урданайхяараа барилга хэхэ ёһотой ха юм, - гэжэ Бадмажаб ахатан һанамжална.
Уран гартай Бадмажаб ахатанай гэрэй модон бэе бэлэн болгоходонь, тэрэнэй хани нүхэр Жаргалма Валерьевна гадарынь тааруулжа, шадамар бэрхээр оёно.
Һэеы хэбээрнь тааруулжа эсхээд һуулгана, тэрэнэйнь норохогүйнь түлөө уһа табидаггүй оксфорд гэжэ нэрэтэй бүдөөр саб сагаан хушалта оёжо бүтээнэ.
Энэ гэр бүлэ юрэдөө монгол туургата арадуудай анханһаа ажамидаржа ябаһан һэеы гэртэ хабаатай бүхы юумэ дархалжа үгэхэ аргатай даа.
Захил хэхэ дуратай һаа.
Һүүлэй жэлнүүдтэ буряадууд зуһаландаа гү, али хүдөө нютагуудта газаагаа буряад монгол гэр табиха дуратай болонхой.
«Айлшадые угтахада гоё даа», «Зундаа эндээ унтахада гоё байна» гэжэ зоной хэлэжэ байһыень һананаб.
Һэеы гэр гээшэ задалха, суглуулхада бэлэн, хаанашье хүрэтэр абаад ябахаар.
Тиимэһээ нүүдэлшэ арадуудай ажамидардаг гэр болоно ха юм даа.
Элинсэгүүдэйнгээ заншалта гэр бүтээлгэхэ гэбэл, манай нүхэр Бадмажаб Гындынцыреновта хандахада болохо.
Бадмажаб Валерьевич танда гэр барижа үгэхэһөө гадна һэеы гэртэ хабаатай, мүн монгол туургата арадуудай түүхэ тухай һонин мэдээ хөөрэжэ үгэхэ.
Автор: Булат БАДМАЕВФото: Бадмажаб Гындынцыреновэй дурадхаһан гэрэл зурагуудуран гартан   фото: “Архар” гэһэн ССК-гай зураг Академиин ректор, Арадай Хуралай һунгамал Бэликто Цыбиков багшанарай, оюутадай элүүр энхэ ябахын түлөө ехэ оролдолго гаргана.
Академидэ 10 гаран тамирай зүйлөөр секцинүүд хүдэлнэ.
Ухаанай нааданда дуратай олохон хүнүүд шатарай клуб нээгдэһэндэнь баяртай.
- Ректор Бэликто Батоевичто ехэ баярые хүргэхэ байнаб.
Юуб гэхэдэ, тон бага хугасаа соо шэнэ клуб байгуулагдажа, өөрын байратай болобо.
Иимэ һаруул, сэбэр танхимда хүн бүхэн шатарай азатай түргөөр танилсажа, һайн дүнгүүдые харуулха, - гэжэ Буряад Уласай Арадай Хуралай хорооной түрүүлэгшэ, Буряадай Шатарай федерациин хүтэлбэрилэгшэ Инна Ивахинова амаршалгын үгэнүүд соогоо мэдүүлээ.
Нээлгын баяр ёһололой үедэ уласхоорондын гроссмейстер 10 хюлгэ  дээрэ нэгэ доро наадануудые үнгэргэбэ.
Энэ хэмжээ ябуулгын үедэ  хэдэн шатаршад мэдээжэ тамиршантай ана-мана наадажа туршаба.
Теэд дүй дүршэл багатай байжа шүүгдээ.
Тиимэһээ клубайнгаа дэргэдэ тэдэ шадабарияа мүлижэ, ерээдүйдэ нэрэ солотой шатаршад болотороо ургаха бэзэ гээд найдагдана.
“Шатар - һургуулида” гэһэн бүхэроссиин түсэл Буряад Уласта  амжалтатайгаар бэелүүлэгдэнэ гээд хэлэлтэй.
Гэхэтэй хамта Буряадай хүдөө ажахын дээдэ һургуулида бэлигтэй шатаршад алишье сагта һурадаг байһан юм гээд, түүхын хуудаһанууд гэршэлнэ.
1960 ондо БСХИ-гэй команда дээдэ һургуулинуудай дунда РСФСР-эй чемпионадта шангай 2-3-дахи һууринуудые Челябинскын политехническэ дээдэ һургуулиин шатаршадтай хубааһан түүхэтэй.
А. Сумкин, Б. Сампилов, Г. Шадрин, А. Самарин, Б. Амбаев болон Л. Гармаева һуралсалайнгаа гуламтын түлөө наадаһан байна.
1963 ондо Воронеж хотодо үнгэргэгдэһэн хүдөө нютагуудай тамиршадай дунда РСФСР-эй чемпионадта экономическа факультедэй оюутан Бадма Амбаев мүнгэн медаляар шагнагдаһан юм.
Жэл болоод, Бадма Амбаев Буряадай АССР-эй чемпионой нэрэ зэргэдэ хүртөө һэн.
Алтан үзэгүүдээр бэшээтэй шатаршадай нэрэнүүдтэй хуудаһанууд БГСХА-гай түүхэдэ олон.
“Твой ход” нээгдэжэ, һайхан заншал одоошье үргэлжэлхэнь.
Автор: Борис БАЛДАНОВФото: “Архар” гэһэн ССК-гай зураг шатар   фото: Арадай Хуралай сайтһаа 2019 ондо  «Хүдөө һууринуудые хүгжөөлгэ» гэһэн гүрэнэй түсэлдэ ороһоной ашаар энэ стадион баригдаба.
Тус хэрэгтэ бүхыдөө 47 сая түхэриг гаргашалагдаа.
Тамирай байшангай нээлгын баярта Арадай Хуралай Түрүүлэгшэ Владимир Павлов хабаадалсаба.
-Гүрэнэй түсэлэй аргаар бүхы хүдөө аймагуудта ажал ябуулагдана.
Шэнэ һургуулинууд, тамирай талмайнууд, хүүгэдэй сэсэрлигүүд болон эмнэлгын байшангууд, харгынууд ашаглалгада тушаагдана.
Аймагай хүтэлбэриин болон бусад засаг баригшадай хамта  ажаллаһанай ашаар ехэ хүдэлмэри хэгдэнэ.
2022 ондо соёлой 2 байшан, һургуулиин дэргэдэхи  тамирай 2 талмай заһабарилагдаа.
Хүүгэдэй сэсэрлигэй байшан һэльбэн шэнэлэгдэнэ, соёлой һургуулин байшан баригдана, - гэжэ Арадай Хуралай Түрүүлэгшэ Владимир Павлов үгэ абахадаа хэлэбэ.
Энэ үйлэ хэрэгэй һүүлээр Владимир Анатольевич Павлов барилгын хэдэн газарта хүрэжэ, ажалтайнь танилсаба.
Автор: Булат БАДМАЕВФото: Арадай Хуралай сайтһааАрадай Хурал  Оршон үеын ажалнуудГүрэнэй архивуудай жасада байһан үнэтэ саарһа дансануудые яажа һайнаар хадагалхаб?
Бүхы юумэн сахим аргаар хэгдэдэг болоһон сагта тэрэ мэдээнүүдые бүрин бүтэн үлээхэ, саашань дамжуулха тухай сэдэб тус хуралдаанда харагдаһан байна.
Бүхыдөө Ород Уласай 86 можо нютагай түлөөлэгшэд түүхээр баян Казань хотодо суглараа.
Россиин эрдэмэй академиин Архивай, гүрэнэй номой  сангай, “Тэлос Архив” эмхиин, «Элар» нэгэдэлэй,  «Тасма» гэһэн үйлэдбэриин түлөөлэгшэд уригдажа хабаадалсаһан байна.
Бүхыдөө аяар 270 мэргэжэлтэд өөрынгөө ажалда хэрэгтэй дүршэл халан абаба.
- Архивай ажалтадые түүхын харуулшад, һахюуһад гэжэ хэлэмээр.
Ерээдүйн үри һадаһадтамнай үнэтэ мэдээнүүдые дамжуулха албан гээшэ.
Түүхын утаһанай таһархагүйн түлөө танай хэжэ байһан үдэр бүриин ажал сэгнэшэгүй.
Хүн бүхэн өөрынгөө уг гарбалаар,  түүхээр һонирхожо, омогорхожо ябаха аргатай байха ёһотой, - гэжэ амаршалгын үгэ абахадаа, Татарстан Уласай Юрэнхы сайдай орлогшо Василь Гаязович Шайхразиев хэлэһэн байна.
Түүхэгүй ерээдүй байха аал?
Ажабайдалнай түргэн урасхалта уһа мүрэн мэтэ хүүен урдадаг.
Түүхын гүн соо төөрингүй, өөрын нэрэ обогтой байхын түлөө али болохо саарһа дансануудаа, бэшэгүүдээ болон гэрэл зурагуудаа наринаар хадагалдаг гээшэбди.
Ород Уласай гүрэнэй архивуудай алтан жасада ямар ехэ түүхын сэнтэй материалнууд бии гээшэб.
Гүрэнэй ажаябуулгада хабаатай дансануудһаа эхилээд, арад түмэнэй хуби заяанда нүлөөлһэн түүхын хуудаһанууд хадагалагдана.
Түрүүн саарһан дээрэ, мүн гэрэл зурагай аргаар мэдээсэлнүүд хадагалагдадаг һаа, мүнөө оньһон түхеэрэлгэнүүдэй амаргүй хүгжэһэн сагта сахим аргаар үлээхэ аргатай болобобди.
-Бидэ ажалдаа сахим арга яһала үнинэй хэрэглэжэ эхилһэн байнабди.
Угай һарбаалжан болон ходо хэрэглэгдэжэ байдаг мэдээнүүдые хүн бүхэндэ гартань үгэжэ, иража һалгаахагүйн түлөө тэдэнээ сахим (электрон) болгоһон байнабди.
Мүнөө бүхы эмхинүүд ажалаа сахим аргаар ябуулдаг болонхой.
Тэдэ мэдээнүүд хэзээ нэгэтэ архивта тушаагдаха зэргэтэй.
Тиихэдэнь бидэ тэдэниие өөртөө абажа хадагалха аргагүй байнабди.
Тэды ехэ материал багтааха гэбэл, тон һайн сервернүүд хэрэгтэй болоно.
Үнгэргэгдэһэн хуралдаанда энэл асуудал олон тээһээнь хаража үзэһэн байнабди, - гэжэ Буряад Уласай гүрэнэй архивай захирал Бутит Цыдыпмункуевна Жалсанова хөөрэнэ.
Нёдондо хадагаламжын шэнэ газар түхеэрэгдэжэ, Буряадаймнай архив тиишээ зөөжэ ороһон байна.
-Энэ хэрэгтэ Буряад Уласай һанһаа 60 сая түхэриг гаргашалагдаа.
Ранжуровай нэрэмжэтэ гудамжада оршоһон Ростелекомой байшангай доодо дабхарта хадагаламжын тусхай газар бэлдээбди.
Бүхы юумэн эрилтын ёһоор тодхогдоо, тусхай тагууд табигдаа.
Шэнээр зохёогдоһон байшандаа Ключевская гудамжада байдаг  архиваа 2 һарын туршада зөөгөө гээшэбди.
Энэл нүүдэл яажа бэелүүлһэн тухайгаа тодорхойгоор тус суглаанда элидхэл хэһэн байнабди.
Татарстан Уласта Гүрэнэй архивай бүхэли хороон ажаллана.
Бүхы юумэниинь гуримшуулаатай, байра байшангуудынь гэжэ мүнөө  үеын эрилтэдэ таарама шэб шэнэнүүд.
Ажалаа ябуулха оньһон түхеэрэлгэнүүдээр дүүрэн хангагданхай.
Ажаллаха мэргэжэлтэдыньшье олон даа.
Бүхыдөө архивта гэжэ гүрэн түрын зүгһөө һайн хандасатай юм.
Эгээл тиимэ һайн байдалтай һэн хойнонь мэргэжэлтэдые Казань хотодо суглуулаа бэшэ гү даа.
Ондоо можо нютагуудһаа ерэһэн суг хүдэлдэг нүхэднай мүн лэ һонирхон, “сагааханаар” атаархан, бүхы юумыень харана, үзэнэ.
Татарстан Уласай Гүрэнэй архив 50 жэл урагшаа хараатайгаар ажалаа зохёоһон байна.
Тэбхэр 50 жэлэй хугасаада суглуулһан материалнуудые хадагалха газарнууд түхеэрэгдэнхэй.
Архивай жаса яһала баян, тэндэ  хэдэн сая үнэтэй мэдээнүүд тоологдоно, - гэжэ Бутит Цыдыпмункуевна хөөрэбэ.
Түүхэеэ мэдэхэ хэрэгтэй«Нэрэеэ хухаранхаар, яһаа хухара» гэжэ буряад арад хэлсэдэг.
Үнэхөөрөөшье хүн бүхэн өөрынгөө нэрэ нэрлүүлхэ, угаа залгаха үри хүбүүтэй болохо, олон жэлдэ һанагдаха үйлэ хэрэг бүтээхэ гэжэ оролдодог.
Һайн һанаатай, ажалша бэрхэ зоной нэрэ хэтын хэтэдэ үе дамжан,  арадай дунда ябадаг.
Харин худал хуурмаг, хуули буса ааша гаргажа ябаһан хүнэй нэрэнь мүн дурдагдаха, харин муу талаһаа ааб даа.
Тиимэһээ түүхэ гээшэмнай амаргүй удхатай гээшэ.
Гүрэн түрынгөө, арад түмэнэйнгөө болон гэр бүлынгөө түүхэ наринаар сахижа, үри һадаһадтаа дамжуулха хэрэгтэйнь мэдээжэ.
Автор: Булат БАДМАЕВФото: Бутит Жалсановагай дурадхаһан гэрэл зурагуудархив  ЮНЕСКО-гэй шиидхэбэреэр буряад хэлэн «severelyendangered» гэhэн тэмдэглэлтэйгээр хосоржо байhан хэлэнүүдэй «Улаан ном» соо оруулагдаhан.
Уласхоорондын энэ эмхиин мэргэжэлтэдэй тобшололтоор, 2030 он хүрэтэр дэлхэй дээрэ буряад хэлэн огто хэрэглэгдэхэеэ болижо, хосоржо hалаха заяатай.
Хэлэн хосорбол – арад хосорхо гэжэ бүгэдэндэ мэдээжэ.
Теэд hүүлэй жэлнүүдтэ Буряад орондо түрэлхи хэлэеэ сахин хүгжөөлгын талаар ябуулагдаhан хэмжээнүүдэй ашаар ЮНЕСКО-гэй уридшалан гаргаhан багсаам- жалай хүсэлдэхэ болзорынь саашалуулагдаа гэжэ тоосоогүй.
Тиигээд оюун бэлигтэй, үндэр эрдэмтэй манай багшанарай элинсэгүүдэйнгээ хэлые сахин хүгжөөхын тулада үнэнхэ зүрхэнhөө оролдоhон жэшээнүүд: «Буряад хэлэн хэзээдэшье хосорхогүй, саашадаа хүгжэн hалбарха! » - гэжэ ехэ этигэл ба найдал түрүүлнэ.
«Түрүүшын хараасгайхан» Ц. Иринчинова ба А. Абидуева гэhэн хүндэтэ багшанарай «Let’s speak English and Buryat» гэжэ hуралсалай ном буряад хэлэ шудалалгын шэнэ аргануудай «түрүүшын хараасгайхан», ёhото «хубисхалта» хэрэгсэл гэжэ тоосоогүй.
Буряадhаа сэхэ англи хэлэн дээрэ оршуулга- нуудтай тус ном мүнөө үеын буряадуудай, илангаяа залуу үетэнэй ухаан бодолдо hурамхи боложо шэнгэhэн заршамуудые эбдэжэ, хари хэлэнтэй хамта түрэл хэлэндэ hургаха үүргэтэй.
Жэшээнь, «гэр» гэжэ үгые англи хэлэн дээрэ оршуул- хын тулада үхибүүнэй толгойдо заабол нэн түрүүн ород «дом» гэhэн үгэ түрэдэг.
Ород үгэнүүд манай дотор мэдэрэлэй зэргэдэ түрэл буряад үгэнүүдые түрижэ эхилhэн, тэрэнь ородоор «условный рефлекс» гээд нэрлэгдэдэг.
Академик И. Павловай онсо тэмдэглэhээр, «условно рефлексые» усадхахань орёо хатуушье hаа, боломоор.
Ёhото хоморой бестселлер болоhон тус hуралсалай ном hургуулиин hурагшадташье, тэдэнэй гэртэхиндэшье буряад ба англи хэлэнүүдые шудалхын хэрэгтэ адли зэргэ туhалха аргатай.
Тэрэ ямар байдалда, ямар аргаар байгуулагдааб?
Буряадhаа сэхэ англи хэлэндэ оршуулна - Би наhанайнгаа замда ухаатай бэрхэ, талаан бэлигтэй олон багшанарта заалгаhан ба суг хамта хүдэлhэн золтой хуби заяатайб, - гээд, Цырегма Бадмадоржиевна хөөрэнэ.
Тиигээд намайе hургаhан Хойто-Агынгаа ба саашадаа суг хамта хүдэлhэн Агынгаа багшанарай эрхим методическа аргануудые болон hургаалнуудые хэрэглэжэ, хэшээлнүүдые hонирхолтойгоор ба аша үрэтэйгөөр үнгэргэхые оролдожо ябанаб.
Yшөө тиихэдэ буряад зоной түрэл хэлэеэ мартажа эхилhэн байдал залуу багшын зүрхэ сэдьхэл зобоодог байгаа.
«Бүхы арадууд үндэhэн хэлэн дээрээ ярилдадаг: монголнууд – монгол, испанцууд – испан, японууд – япон.
Юундэ буряадууд түрэлхи хэлэеэ сэгнэнэгүйб? » гэhэн hанаа бодол орхидоггүй hэн ха.
Тиигээд 2010 онhоо эхилжэ, Цырегма Бадмадоржиевна ород хэлэ хэрэглэнгүй, буряадhаа сэхэ англи хэлэн дээрэ оршуулгатай хэшээлнүүдые үнгэргэжэ эхилhэн байна.
Түрүүшээр ганса нэгэн үгэнүүдээр эхилээд, саашадаа буряад-англи үгэнүүдые бүлэг бүлэгөөрнь hурагшадта сээжэлдүүлжэ эхилhэн юм.
Жэшээнь, «hургуули – самбар, дэбтэр – ном – гуурhан» г. м.
Тиигэhээр багшын байгуулhан шэнэ методикын аргануудтай бүхэли зузаан хабитаhан сугларhан ушартай.
2017 ондо Цырегма Бадмадоржиевна тэрээнээ Забайкалиин гүрэнэй университедэй хари хэлэнэй факультедэй багша Раиса Геннадьевна Жамсарановада харуулhан байгаа.
Тэрэнь үндэр сэгнэлтэ үгөөд, халуунаар дэмжэжэ, оюутадай хэрэг- лэхэ хүдэлмэриин дэбтэр болгожо хэблүүлhэн.
Мүнөөшье тэрэ буряад- англи хэлэнэй дэбтэр Шэтын университедтэ хэрэглэгдэдэг гэжэ эли.
2018 ондо Цырегма Бадмадоржиевна тус дэбтэрээ Буряадай эрдэм hуралсалай политикын ехэ hургуулиин танхимай доцент, хэлэ бэшэгэй эрдэмэй кандидат Арюна Нарановна Абидуевада харуулхадань, тэрэнь мүн лэ үндэрөөр сэгнэжэ, дэмжэлтэ үзүүлhэн түүхэтэй.
Арюна Нарановна hуралсалай дэбтэртэ шэнэ эрдэм шэнжэлэлгын хэрэгсэлнүүдые нэмэжэ баяжуулаад, ном болгожо хэблэхые дурадхаhан байна.
Уданшьегүй хүдэлмэринүүд ябуулагдажа, байгша 2022 ондо буряад-англи хэлэнүүдэй hуралсалай ном «нара хаража» хэблэгдэhэн ушартай.
«Жороо үгын жолоогоор…»
Шэнэ hуралсалай ном соо буряад-англи хэлэнүүдэй үзэгүүдhээ эхилээд, бүхы байдаг грамматикын ба фонетикын талаар дүримүүд зэргэсүүлээд үгтэhэн.
Yнгэтэ гоё зурагуудаар шэмэглэгдэhэн.
Англи хэлэнэй шудалалгада үхибүүд дугаарлаhан тоонуудай нэрэнүүдтэ илангаяа олон алдуунуудые гаргадаг гэжэ эли.
Тиимэhээ тоонуудай сэдэбтэ онсо анхарал хандуулагдаhан.
Мүн лэ жэлэй дүрбэн саг, hаранууд болон бусад сэдэбүүдээр зураг зураха, зурагуудые шэрдэхэ, шүлэгүүдые сээжэлдэхэ гэхэ мэтын hонирхолтой даабаринуудтай.
Yшөө тус ном соо Ц. Иринчиновагай буряад ба англи хэлэнүүд дээрэ өөрын найруулhан шүлэгүүд анхарал татана.
Тэрээнhээ гадуур сэсэн hургаалай оньhон үгэнүүд ба жороо үгэнүүд хоёр хэлэн дээрэ үгтэhэн.
Yшөө Буряад орон, Агын Буряадай ба Усть-Ордын Буряадай тойрогууд тушаа түүхэтэ зохёолнуудаар баяжуулагдаhан, хүүгэдэйшье, бүдүүншье зоной hонирхол татамаар ном гэжэ тоосоогүй.
Цырегма Бадмадоржиевнагай тэмдэглэhээр, жороо үгэнүүдые сээжэлдүүлхэдэ, үхибүүд түргэн хэлэндэ hурадаг.
Тиимэhээ багша тус сэдэбээр онсо анхаржа хүдэлдэг заншалтай юм.
Буряад ба англи хэлэнүүд дээрэ адли удхатай жороо үгэнүүд хаанашье олдохогүй гэжэ эли.
Тиимэhээ багша тэдэниие өөрөө найруулжа зохёодог.
Гэртээшье, үйлсэдэшье, трамвай соо- шье ябахадаа, зоной элдэб янзын үгэ хүүрнүүдые, абяануудые анхаран шагнажа, ябууд дундаа жороо үгэнүүдые зохёожорхидог.
Тиигээд тэдээниие сээжэлдэхын хэшээлнүүдэй үедэ үхибүүд ехээр хүхилдэжэ энеэлдэдэг даа.
Хэлэнүүдынь элдэб тээшээ түргэн эрьелдэжэ дуугархадаа, элдэбын абяанууд дуулдажа, нээрээшье энеэдэтэй байдаг.
Тиигэжэ хүхюутэй нааданай байдалда hурагшадта буряад, англи ба француз хэлэнүүд дээрэ өөрынгөө зохёоhон жороо үгэнүүдые сээжэлдүүлдэг.
Эндэ англиин эрдэмтэнэй байгуулhан тусхай аргын гурим хэрэглэдэг: жороо үгэнүүдые түрүүшээр яаруугүй ааляар хэлэжэ эхилээд, саашадаа улам-улам түргэдхэдэг заншалтай.
Хари хэлэнүүдэй багшанарай найруулжа хэблэhэн номой гол зорилго - үхибүүдые ба бүдүүн зониие түрэл буряад хэлэндэнь hургалгын хэрэг!
Цырегма Бадмадоржиевнагай онсо тэмдэглэhээр, үнгэрэгшэ зунай хаhада Байгалай эрьедэ буряад хубсаhанай моодын үзэсхэлэнтэ hайхан харалган үнгэргэгдөө.
Гансал үндэhэн заншалта хубсаhаяа ород хэлэн дээрэ түлөөлhэниинь ехэ шаналалтай!
Оюун бэлигтэй ирагуу найрагша Буряад-англи хэлэнэй hуралсалай номой автор Цырегма Иринчинова – буряад, ород ба англи хэлэнүүд дээрэ шүлэгүүдые зохёодог оюун бэлигтэй ирагуу найрагша.
2022 ондо «У Брегов горного ручья» гэжэ буряад-ород хэлэнүүд дээрэ, «Заяанаймни зүргэ» гэжэ буряад, ород, англи хэлэнүүд дээрэ шүлэгүүдэй согсолбори – номуудые хэблэhэн байна.
Рецензентнүүд – Америкын мэргэжэлтэн Э. Руохоми, БРИОП -ой кафедрын доцент, хэлэ бэшэгэй эрдэмэй кандидат, англи хэлэнэй багша А. Н. Абидуева, Россиин президентын дэргэдэхи РАНХигГС-эй Шэтын таhагай нэмэри эрдэм hуралсалай түбэй захирал Б. Б. Нимаева, Россиин габьяата артист, Россиин Уран зохёолшодой холбооной гэшүүн Д. Н. Сультимов юм.
Элдэб гүрэнүүдэй ехэ эрдэмтэдэй ба уран зохёолшодой үндэр сэгнэлтэдэ хүртэhэн шүлэгүүд юрын уншагшадай зүрхэ сэдьхэл хужарлуулха уран үгын эди шэдитэй.
Автор: Баярма БАТОРОВА  Зэдэ Хори, Аха Баргажан болон Ивалга һайхан нютагуудые түлөөлһэн 18 уран гартан эндэ сугларжа, урлажа бүтээһэн зүйлнүүдээ шүүгшэдтэ болон һонирхожо ерэһэн айлшадта дурадхаба.
Урданай заншалта урлалай аргаар бүтээгдэһэн оймһон, дулаан сээжэбшэ, гутал болон бээлэйнууд олоной дура татаба.
Энэ урилдаанай гаршаг доро нооһоор бүтээгдэһэн гарай бэлэгүүд, үнгэтэ гоё зурагууд дэлгээгдээ.
Буряад арадай үндэһэн шагай наадаар мүрысөөн үнгэрөө.
-Буряадайнгаа уран гартанай бүтээлнүүдые олондо харуулха, заншалта урлалаа һэргээхэ гэһэн һэдэлгэ урдаа табина гээшэбди.
Эндэ ерэһэн хүн бүхэн урданай аргаар бүтээгдэһэн элдэб зүйлнүүдые хараха, худалдан абаха аргатай байна.
Эдэ бүгэдэ булта манай бэрхэшүүлэй уран гараар хэгдэнэ, - гэжэ Буряад Уласай соёлой сайд Соёлма Дагаева урилдаанай үедэ хэлэһэн байна.
Ямаршье урилдаанда илагшад элирүүлэгдэдэг ха юм.
Урилдаанай 3 номинацида эдэ зон шалгараа.
«Хониной арһа элдэлгэ» Бадмаев Василий Степанович, Баргажанай аймаг;Очиров Чингис Алексеевич, Ивалгын аймаг;Пунцукова Долгор Дондоковна, Шэнэхээнһээ уг гарабалтай.
«Хониной арһаар бүтээл» Батомункуева Сибжидма Цыдыповна, Улаан-Үдэ;Пунцукова Долгор Дондоковна, Шэнэхээнһээ уг гарбалтай.
«Хониной нооһоной бүтээл»Поселенова Софья Будаевна,  Улаан-Үдэ;Золотоева Юлия Ниловна, Улаан-Үдэ, Найданова Шидэ,  Улаан-Үдэ;Раднаева Лариса Владимировна, Зэдын аймаг;Хохлова Роза Флоровна,  Улаан-Үдэ.
Хониной арһа элдэжэ, нооһыень сагаахан болотор ажаллажа, тэрээгээр юумэ бүтээхэ гээшэ бэлэн хэрэг бэшэ гээд эли.
Буряадаймнай уран гартан бэрхэшээлнүүдһээ айнгүй, урданайнгаа заншалта урлал һэргээһээр.
Автор: Булат БАДМАЕВФото: Буряад Уласай соёлой яаманай сайтһааёһо заншал  Эжынэрэй жэшээ Тус хэмжээ ябуулга Дамба-Даржаа Заяевай нэрэмжэтэ «Даши Чойнхорлин» гэһэн Буддын шажанай ехэ һургуули Буряадай Соёлой яаманай, Ивалгын болон Түнхэнэй захиргаануудай, Буряад театрай болон уласай зохёохы бүлгэмүүдэй, буряад эстрадын дуушадай дэмжэлтээр эмхидхээ.
Эгээл тиимэһээ концертын эхиндэ Буддын шажанай ехэ һургуулиин ректор Дымбрыл багшын хүтэлбэри доро нигүүлэсхы сэдьхэлэй уряагаар эжынэрэй эрхилһэн ажаябуулга тухай ролик харуулагдаа.
Очирма Норбоева, Оюна Дымшеева, Туяна Баторова, Жаргал Аякова, Ирина Ринчино болон бусад эхиндээ хүбүүдые холын харида хамгаалха «Дугаргаржаама» һахюуһануудые бүтээһэн аад, саашадаа сэрэгэй хубсаһа хунар оёжо захалһан байгаа.
Энэ үүсхэлыень Буряадай бусад аймагуудта халан абаа.
Жэшээлхэдэ, Ивалгын Хойто-Бэедэ Дарима Жапова һайн дуратанай оёдолой цех байгуулхадань, 2 һарын туршада 50-яад эхэнэрнүүд сүлөө сагтаа тиишээ ошожо, оёдолой ажал ябуулдаг болоһон.
Эгээл түрүүн ажалай ветеран Цыренханда Нохорова ерэжэ, бэшэниие дуудаа.
Олонхинь – Доодо Ивалгын «Гуламта» болон «Һолонго» ансамблиин гэшүүд юм.
Дуугаа дуулалдан, эдэ эжынэр ду- лаан сээжэбшэ, бээлэй болон бусадые оёжо мэдэнэ.
Эбээн тэдхэгшэд, меценадууд, юрын зон мүнгэ ябуулхадань, тэрэнээрнь тааруу бүд болон фурнитура худалдан абана.
Мүнөө дээрээ 1 сая 70 мянган түхэриг ороод байна.
Үшөө тиихэдэ нэхэһэн оймһо, бээлэй, эдеэ хоол болон бусадые зон эльгээжэл байһаар.
Амаруулха – гол зорилго Дымбрыл багша Дашибалданов, Буряад Уласай Засагай газарай Тү- рүүлэгшын орлогшо Иван Альхеев, Ивалгын аймагай засаг дарга Николай Емонаков, Түнхэнэй аймагай Һунгамалнуудай зүблэлые толгойлогшо Надежда Далаева гэгшэд тог- лолтын эхиндэ тайзан дээрэ гаража, үгэ хэлээ.
Эжын һайндэртэ зорюулһан тог- лолтые юундэ «Эхын абарал» гэжэ нэрлээбибди гээд, Дымбрыл багша ойлгуулан, иигэжэ уладта хандаба:- Үдэр бүхэн һанаагаа зобоогоод, бэеэ «эмдэхээгээд», үбшэ хабшанда абтаа һаамнай, тэндэ байһан хүбүүдтэмнай ехэ хүндэ байха.
Тэн- дэһээ хонходоходонь, би үбдэжэ байнаб, энэм ба тэрэм үгы гэжэ хэлэжэ байбалнай, һайтай бэшэ.
Мүнөө эндэ сугларһан 400 гаран зоной ехэнхинь эжынэр байна, хэлэхэ байнаб - тэндэ байһан хүбүүднай өөрынгөө ажалаа хээд ерэхэ, харин бидэнэр эндээ байхадаа, туһаламжа оруулжа шадаха аргатай байбал, оруулаад, үдэр бүриингөө хүдэлмэри ябуулаад байбалнай, дээрэ.
Манай сэдьхэл тайбан, амгалан байха ёһотой.
Элдэб хүндэ һанаа байбалнь, тэрэнээ бултыень мартаад, мүнөө энэ найр наадан дээрэ сэдьхэл тайбан һуухыетнай гуйнаб.
Хоёр саг дотор амараашье һаатнай, ехэ хэрэг болоно.
- Мүнөөдэр байлдаанай газар руу хүбүүдые үдэшөөбди.
Сэрэгшэдтэ хэрэгтэй бүхы юумээр хангаабди.
Харгыгүй газарта ябаха 5 унаа – пикапуудые болон УАЗ түхэлэй унаануудые абажа үгөөбди.
Дурамбай болон һүниндөө гэрэлтүүлхэ хэрэгсэлнүүдһээ эхилээд, хубсаһа хунар хүрэтэрөө дууһан абтаа, - гэжэ Иван Альхеев дуулгаад, сэрэгшэдтэ эжынэрэйнь, ханинарайнь халуун дэмжэлтэ ехэ хэрэгтэй гэжэ тэмдэглээ.
Ямаршье хэмжээ ябуулга иимэ олон зониие суглуулдаггүй гэжэ Надежда Далаева Николай Емонаков хоёр онсолоо, Түнхэнэй болон Ивалгын ажаһуугшадай үзүүлжэ байһан туһаламжа тухайшье хэлээ.
Үри бэеынгээ түлөө ажаһуудаг эжынэртэ хатуухан саг тохёолдоод байна.
Тэрэниие тэсэн дабаха хүсэ шадал хэрэгтэй.
Энэ гэрэлтэ тоглолто саг зуурашье һаа, сугларагшадай сэдьхэлыень сэлмээгээл даа.
Биледүүдэй түлөө ороһон мүнгэн байлдаанда ябаһан сэрэгшэдтэ туһаламжа болоод үгэхэ юм.
Автор: Сарюуна ЭРДЫНЕЕВА  Бүхэроссиин урилдаанай шан барюулалгын баяр ёһолол һурагшадай  намарай амаралтын үдэрнүүдтэ Москва хотодо эмхидхэгдээ.
Наһанай дүрбэн бүлэгтэ шангай һууринуудта гараһан үхибүүд элирүүлэгдээ.
Мурманскын, Амарай, Ивановай, Ярославлиин, Тюмениин можонуудай, Буряад, Адыгей, Кабардино-Балкари Уласуудай түлөөлэгшэд гол шангуудта хүртөө гээд хэлэлтэй.
Хойто Осети-Алани Уласай Ардон хотын Милана Габараева, Ингушети Уласай Инарки хүдөө һууринай Мадина Саутиева гэгшэд 10-11-дэхи классай һурагшадай дунда шангай һууринуудые эзэлээ.
Буряадаймнай Намина Аюшеевагай найруулга эгээл эрхим гэжэ нэрлэгдэһэн байна.
- Манай Буряад Уласта олон тоото арадууд эбтэй ажаһууна.
Шэмхэ һууринда ород, буряад угсаатан, хасагууд ажабайдалаа зохёонхой.
“Арад зоноймни хани барисаан” гэжэ дэмы бэшэ нэрлэгдэһэн найруулгадаа Масленицын найр нааданай яажа үнгэрдэг тухай оруулааб.
Юуб гэхэдэ, Шэмхэдэ буряад, ород һайндэрнүүд адли тэгшэ  эмхидхэгдэжэ, хүн бүхэн хабаадаха дуратай юм, - гэжэ баярай үгэ соогоо түрүү һуури эзэлэгшэ мэдүүлээ.
Намина Аюшеева багаһаа хойшо эрхимээр һурадаг, классһаа гадуур үнгэргэгдэдэг хэмжээ ябуулгануудта эдэбхитэйгээр хабаададаг басаган юм.
Эхин һургуулияа дүүргэжэ, 5-дахи ангида ороходонь, Соёлма Саяновна Базарова классай хүтэлбэрилэгшөөр томилогдоо һэн.
Намина абаһаар лэ хэдэн кружок секцидэ ябадаг болоо.
Буряад аман зохёол, хуушан монгол бэшэг шудалхаһаа гадна оёдолой нюусануудтай танилсажа  эхилээ.
Намина Аюшеева “Баатар-Дангина”, “Баян даа, түрэлхи хэлэмнай! ” болон  бусад урилдаануудта, “Мүнгэн арфа» гэһэн эрдэм-шэнжэлэлгын конференцидэ амжалтатайгаар хабаадажа, түрэл Шэмхынгээ интернат-һургуули холо ойгуур суурхуулаа.
Хизаар оронойнгоо газар уһануудай нэрэнүүдые тэрэ шэнжэлжэ, “Давыдовские чтения” гэһэн бүхэроссиин хэмжээнэй Буряад Уласай шатада эрхимүүдэй тоодо оролсоо.
Шэмхын интернат-һургуули Буряад Уласай үндэһэн соёлой  һуралсалай эмхинүүдэй эблэлэй гэшүүн юм.
Намина Аюшеева багшанартаяа, суг һурадаг нүхэдөөрөө эблэлэй бүхы хэмжээ ябуулгануудта амжалтатай хабаададаг, нэгэтэ бэшэ илажа гараһан, шангай һууринуудые эзэлһэн байна.
Тамирай талааршье Намина шалгардаг.
Зүг бэдэрэлгээр аймагай эрхим тамиршадай нэгэн юм.
Шэрээгэй теннисээр мүн лэ һайн дүнгүүдые харуулна.
Шагай наада бусадһаа һайнаар наадажа һураа.
Бүхэроссиин урилдаанда түрүүлһэн һурагшые бэлдэһэн Соёлма Саяновна Базаровае тэмдэглэмээр.
Буряадай гүрэнэй ехэ һургуулиин буряад хэлэ бэшэгэй факультет 2000 ондо түгэсхэжэ, багшын ажалда хамсыгаа шуун ороо бэлэй.
2004 онһоо мүнөө болотор Шэмхын интернат-һургуулида амжалтатайгаар хүдэлнэ.
Аймагай болон уласай хэмжээ ябуулгануудта бэлдэһэн үхибүүдынь бэлиг шадабарияа харуулжа, эрхимүүдэй тоодо оролсоно.
Соёлма Саяновна аймагай “Эрхим багша” урилдаанда нэгэтэ бэшэ  шалгараа.
Олон жэлэй туршада амжалта ехэтэйгээр хүдэлһэнэй түлөө Буряад Уласай Засагай газарай Хүндэлэлэй грамотада хүртэһэн юм.
- Бүхэроссиин урилдаанда шалгаржа, Москва хото уригдаһан байнабди.
Ехэ гоёор ябаад ерээбди.
Хэмжээ ябуулга эмхидхэгшэд ганса шангуудые барюулаа бэшэ, мүн амаралгын һонирхолтой аяншалга үнгэргөө.
Наминын амжалтада ганса би хабаатай бэшэб.
Манай түрэл Шэмхын интернат-һургуулиин бүхы багшанар, хүмүүжүүлэгшэд, түрэлхид туһалжа, хубитаяа оруулһандань баяртайб.
Хүтэлбэрилжэ ябаһан 10-дахи классайнгаа һурагшадыешье нэрлэхэ дуран хүрэнэ.
Иимэ бэрхэ хүбүүд, басагадай нүлөөн аргагүй ехэ юм даа, - гэжэ Соёлма Саяновна тэмдэглэн хэлэнэ һэн.
Автор: Борис БАЛДАНОВФото: Соёлма Базаровагай дурадхаһан зурагууд бүхэроссиин урилдаан Үндэһэн хэлэеэ ямаршье һаадгүйгөөр хүгжөөхэ, байдалдаа адли тэгшээр  хэрэглэхэ   ябадал  хангаха  зорилго хараалһан   «Эхэ хэлэн – манай баялиг» наадам 2014 онһоо  һуралсалай жэл соо 5-6 удаа  үнгэрһөөр лэ байна.
Өөрын түсэлнүүдтэй, үзүүлбэриин   материалтай, наадамай   программатай болоһон энэ   наадамда  эдэбхитэй оролсодог   үхибүүд, наада дэмжэн ябадаг багшанар, эбээн тэдхэгшэд  бии болонхой.
Энэ наадамда эдэбхитэй ябадаг үхибүүдэй мэдэсэ  үргэдхэхэ түсэлнүүд Юрэнхылэгшын грантын  мүнгэн шанда хүртөө һэн.
«Сэлэнгын, Зэдын аймагуудаар эдир сэдхүүлшэдэй хизаар ороноо шэнжэлэлгын аяншалга» гэһэн түсэлэй  ёһоор  үхибүүд   энэ  мэргэжэл тухай    эхин ойлгосо үгэһэн  һуралсал гараа.
Удаань  долоон хоногой туршада сэлгеэ Сэлэнгэ, зэрэлгээтэ Зэдэ нютагуудаар ябажа, абаһан мэдэсэеэ хэрэг дээрэ бэелүүлэн, мэдээсэл, найруулгануудые бэшээ, интервью абаа, гэрэл зурагуудые буулгаа, ФМ радиогоор  сэхэ эфиртэ мэдээсэл үгэжэ байгаа.
«Эхэ хэлэн – манай баялиг» гэһэн уласай һургуулинууд хоорондын  наадам хадаа арадай ёһо заншал сахиха, уламжалалта ажал мэдэхэ, оршон тойрондоо зүб хандаса хүмүүжүүлхэ үүргэтэй гээшэ.
Үхибүүн бүхэн өөрын бэлигтэй.
Ажаглан үзэхэдэ, гартаа дүйтэй дархашуул, уралигай, оёдолой  удха  ойлгон сэгнэгшэд, үгэдөө уран, хэлэндээ хурдан  абьяастан  жэл бүри илгаран гараад лэ байна.
Энэ удаа сугларһан эдиршүүлдэ « Баян хэлэтэй арад – ерээдүйтэй», «Буян хэшэг уряалая» гэһэн   номинацинуудаар  9 ондо ондоо  даабари  үгтэһэн байгаа.
Үгтэһэн ямаршье даабари  үхибүүдэй  хараһан, мэдэһэн, хэһэн  юумэнүүд дээрэ үндэһэлэгдэжэ,  һанал бодолоо ураар, зүбөөр хөөрэлгэдэ, үгын нөөсэ баяжуулгада анхарал табина.
«Эхэ хэлэн – манай баялиг» гэһэн 47-дохи наадамай  илагшадтай танилсуулая: ТестI  Найданова Ксения, Сэлэнгын аймагай Үбэр-Зөөхэйн дунда һургуулиII Зарбулаева Алина, Улаан-Үдэ хотын 50-дахи дунда һургуулиIII  Дайндаров Ринчин, Бэшүүрэй аймагай Харланай үхибүүдэй бүлэг  Эрхим һанамжа (комментари)I  Буянтуева Дари, Хориин аймагай Ааланай  дунда һургуулиII  Лыгденова Саран, Улаан-Үдэ хотын 32-дохи дунда һургуулиIII  Мункуева Света, Зэдын аймагай  Дээдэ-Үшөөтэйн дунда һургуулиIII Дайндаров Барас, Бэшүүрэй аймагай Харланай үхибүүдэй бүлэг Тусхай призууд: Доржиев Жамса, Хэжэнгын  аймагай Хэжэнгын  дунда һургуулиин  «Жэмбүүр»  бүлгэм, Нимаев Соел, Мухар-Шэбэрэй аймагай  Галтайн дунда һургуули  Байгалай намар (сээжээр найруулга)I  Цынгуев Дамдин, Хэжэнгын  аймагай Хэжэнгын  дунда һургуулиин  «Жэмбүүр»  бүлгэмII Жамбалов Жамбал, Хориин аймагай Ааланай  дунда һургуулиIII Нимаева Ирина, Ивалгын аймагай Хойто-Бэеын дунда һургуули  Бэлигүүн толиI  Дайндаров Барас, Бэшүүрэй аймагай Харланай үхибүүдэй бүлэгII Рабдаева Саша, Зэдын аймагай  Дээдэ-Үшөөтэйн дунда һургуулиIII Цыренов Номто, Хэжэнгын  аймагай Хэжэнгын  дунда һургуулиин  «Сансар »  бүлгэм  Модон дарханI  Жимбеев Радна, Хэжэнгын  аймагай Хэжэнгын  дунда һургуулиин  «Жэмбүүр»  бүлгэмII  Раднаев Булат, Бэсүүрэй аймагай Харланай үхибүүдэй бүлэгIII Ванзатов Мэргэн, Хэжэнгын  аймагай Хэжэнгын  дунда һургуулиин  «Сансар »  бүлгэм  Сагаан Дара эхын магтаал I  Зэдын аймагай  Дээдэ-Үшөөтэйн дунда һургуулиII  Бэшүүрэй аймагай Харланай үхибүүдэй бүлэгIII  Хэжэнгын  аймагай Хэжэнгын  дунда һургуулиин  «Сансар »  бүлгэм  Гар урлалI Доржиева Сойжина, Хэжэнгын  аймагай Хэжэнгын  дунда һургуулиин  «Жэмбүүр»  бүлгэмII  Раднаева Аяна, Бэшүүрэй аймагай Харланай үхибүүдэй бүлэгIII Намсараева Номина, Хэжэнгын  аймагай Хэжэнгын  дунда сургуулиин  «Сансар »  бүлгэм  Арһан урлалI Рабдаева Александра, Зэдын аймагай  Дээдэ-Үшөөтэйн дунда һургуулиII  Аюшеева Алина, Хэжэнгын  аймагай Хэжэнгын  дунда һургуулиин  «Жэмбүүр»  бүлгэмIII Дандарова Найжид, Улаан-Үдэ хотын 54-дэхи дунда һургуули  Һэеы урлалI  Чимитдоржиева Арина, Улаан-Үдэ хотын 32-дохи дунда һургуулиII Николаева Адиса, Сэлэнгын аймагай Селендүүмын дунда һургуулиIII  Гомбоева Дарина, Бэсүүрэй аймагай Харланай үхибүүдэй бүлэг Һургуулинуудай дунда урилдаанай дүнгүүд Эрхим 10 бүлэгүүд Бэшүүрэй аймагай Харланай үхибүүдэй бүлэг —  83,6Хэжэнгын  аймагай Хэжэнгын  дунда һургуулиин  «Жэмбүүр»  бүлгэм —  78,4Зэдын аймагай  Дээдэ-Үшөөтэйн дунда һургуули — 78,2Хэжэнгын  аймагай Хэжэнгын  дунда һургуулиин  «Сансар»  бүлгэм —  75,45Хориин аймагай Ааланай  дунда һургуули —  72,5 Ивалгын аймагай Хойто-Бэеын дунда һургуули —  69,5Мухар-Шэбэрэй аймагай  Галтайн дунда һургуули —  69,2Сэлэнгын аймагай Селендүүмын дунда һургуули —  61,8Улаан-Үдэ хотын 54-дэхи дунда һургуули —  61,3Улаан-Үдэ хотын 32-дохи дунда һургуули —  60,15                                                                                                                                                                                                                                                «Буряад-ФМ» радиогой мэдээсэлэй албанай материалнуудаарФото: Анна Огородник   фото: Буряад Уласай засагай сайтһаа - Бидэ зорюута кадетскэ училищи хүрэбэбди, юундэб гэхэдэ, эндэ эхэ орондоо дуратайгаар хүмүүжүүлгэ һайнаар ябуулагдана.
Бидэ сэрэгэй бэлэдхэлэй шанарые дээшэнь үргэхэеэ оролдохобди.
Юрэнхылэгшын даабаряар мүнөө бүхы гүрэн дотор, Алас Дурнын хэдэн можо хизаарнуудта сэрэгэй болон тамирай шэглэлтэй залуушуулай түбүүд байгуулагдаха.
Энэ түбүүдтэ эхэ орондоо дуратайгаар хүмүүжүүлгын үндэһэн табигдаха.
Россиин үшөө хүсэтэй болохын тула эрхим мэргэжэлтэдые хабаадуулхые, эгээл түрүү технологинуудые хэрэглэхые бидэ оролдохобди, – гэжэ Юрий Трутнев онсолоо.
Буряадай Толгойлогшо Алексей Цыденовэй тэмдэглэһээр, эхэ орондоо дурлалгын хэмжээнүүд республикын ганса тусхай болбосоролой эмхинүүдтэ ябуулагдана бэшэ.
Мүнөөдэрэй талада эхэ орондоо дурлалга хүмүүжүүлгын үндэһэн курснууд һургуулиин урдахи болон юрэнхы болбосоролой бүхы һалбаринуудта үнгэргэгдэнэ.
Энэ шэглэлэлээр  хүмүүжүүлэгшэдые олшоруулхын тула сэрэгэй тусхай операцида хабаадажа, шархатаад бусаһан сэрэгшэдые хабаадуулха гэһэн шиидхэбэри абтанхай гэжэ тэрэ һануулаа.
Энэ хэрэгтэ һургуулинуудта нэмэлтэ мүнгэн зөөришье шэглүүлэгдэхэ юм.
- Мэргэжэлээ дээшэлүүлһэнэй удаа тэдэнэр сэрэгэй эхин бэлэдхэл, ОБЖ, эхэ орондоо дурлалга хүмүүжүүлгэ гэһэн хэшээлнүүдые ябуулха эрхэтэй болохо.
Залуушуулнай эхэ оронойнгоо түүхые һайнаар шудалжа, дэлхэй дээрэ юунэй боложо байһаниие мэдэхэһээ гадна манай гүрэн түрэдэ ямар холбоонууд аюултай байдал ушаруулжа болохоб, тэдээндэ яажа эсэргүүсэхэб гэжэ ойлгохынь тула бидэ оролдонобди.
Зорилгонууднай ехэ.
Энэ талаар Юрэнхылэгшын даабаришье, Юрий Петрович Трутневэй заабаришье бии, тиигээд үшөө эдэ бүхы түлэбүүдые бэелүүлгэдэ мүнгэ зөөриин дэмжэлгэ байха ха юм, - гэжэ Алексей Цыденов тэмдэглээ.
Юрий Трутнев эхэ орондоо дурлалга хүмүүжүүлгые эдэбхижүүлхые регионой хүтэлбэридэ даалгаа.
«Мүнөө залуушуулые хайшан гэжэ хүмүүжүүлнэбибди, энэ тон шухала.
Имагтал энээнһээ маанадай ажаһуудаг ороноймнай ерээдүй дулдыдаха.
Мүнөөдэр «Эхэ орон», «Росси», «Эхэ орондоо дурлалга» гэһэн ойлгосонууд тон ехэ удхатай.
Хүн гээшэ түрэһэн газарһаал хүсэ абадаг гэжэ би этигэнэб.
Дүтынгөө зоной, түрэл гаралайнгаа, нүхэдэйнгөө дэмжэлгээр лэ», – гэжэ тэрэ тодорхойлоо.
Автор: Сэнгэ РИНЧИНОВФото: Буряад Уласай засагай сайтһааБуряад Улас   фото: irkutskmedia. ru сайтһаа Большереченскын загаһа үсхэбэрилдэг завод байгша ондо амаргүй олон түрьһэ абажа үсхэхэнь.
-Түрьһэнһөө жараахай болотор үсхэдэг инкубаторта 1 млрд 27 сая түрьһэн хэгдэбэ.
Манай түүхэдэ анха түрүүшынхиеэ иимэ олон түрьһэ инкубацида оруулба гээшэбди, - гэжэ ФГБУ "Главрыбвод" гэһэн эмхиин Байгалай таһагай хүтэлбэрилэгшэ Леонид Михайлик хэлэбэ.
2016-17 онуудта түрьһэ абаха загаһан дуталдадаг бэлэй.
Мүнөө 75 тонно загаһан ядамаргүй баригдана.
Үшөө тиихэдэ загаһан өөрынгөө мүрөөр гол горхонуудта орожо, түрьһэеэ хаяба.
Иимэ аргаар хэды омоли загаһан түрьһэеэ хаябаб гэжэ эрдэмтэд шэнжэлжэ, тусхай харюу үгэхэ байха.
"Главрыбвод" гэһэн эмхиин Байгалай таһагай хүтэлбэрилэгшэ Леонид Михайлигай хэлэһээр, гол мүрэндэ түрьһэеэ хаяхаяа ороһон омоли яһала томо болоо.
Тус эмхиин мэдэлдэ загаһа үсхэбэрилдэг 4 завод хүдэлнэ – Галуута нуурай, Большереченскын, Сэлэнгын болон Баргажанай.
Хойто зүгтэ ажамидардаг үсөөн тоото арадуудай түлөөлэгшэд омоли загаһа хуулиин ёһоор бариха аргатай байгаа.
Омоли загаһанай тоо олошорһонойхи хуулида хүнгэлэлтэ оруулагдажа, бага багаар загаһа бариха зүбшөөл үгтэжэ эхилхэнь ха.
Росрыболовство эмхиин захирал Олег Шестаков Совет Федерацида болоһон суглаан дээрэ 2025 онһоо омоли бариха эрхэ үгтэжэ магад гэжэ хэлэһэн юм.
Автор: Булат БАДМАЕВФото: irkutskmedia. ru сайтһааомоли загаһан   фото: ulanude. bezformata. cjm Тэрэ холын үдэрнүүдые һанажа, нэн түрүүн, түрэл “Буряад үнэн” сонинойнгоо хуудаһануудые иража хараһан байнабди.
Ноябриин эхинэй дугаарнуудта бүхы гол материалнууд Агууехэ Октябриин  Хубисхалай 50 жэлэй ойдо зорюулагдана.
Мүн хүшөө нээлгын баяр ёһололдо зорюулагдаһан багахан тэмдэглэл ноябриин 11-эй дугаарта хэблэгдэһэн байна.
- Эсэгэ ороноо хамгаалгын Агууехэ дайнай Илалтын дурасхаал болгогдон табигдаһан тус памятнигые Агууехэ Октябриин алдарта 50 жэлэй онй баярай урдахана нээһэн ушар тон ехэ удха шанартай байна.
Юуб гэхэдэ, фашис Германиие бута сохиһон баатаршалга хадаа табин жэлэй саана октябрьда мүндэлһэн Соведүүдэй ороной илагдашагүй хүсые дэлхэйдэ гэршэлэн харуулаа һэмнай.
“1941-1945 онуудай Эсэгэ ороноо хамгаалгын Агууехэ дайнай дурасхаалда.
Буряадай ажалшад сэрэгшэ-фронтовигуудта” гэжэ танкын табсан дээрэ аржытар бэшээтэй.
Мүнөө эндэ, республикымнай түб хотын Илалтын проспектдэ табигдаһан танк-хүшөө – Эсэгэ оронойнгоо шэрүүн үдэрнүүдтэ Буряадай ажалшадай байгуулжа, фронтдо эльгээһэн һүрэг танкнуудай дурасхаал мүн гээшэ.
Гадна энэ танк сухаришагүй нэгэ уг зорилготой манай ороной олон яһатан арадуудай таһаршагүй хани барисаанай һүлдэ тэмдэг мүн.
Тэрэшэлэн “Бүхы юумые фронтодо, Илалтын түлөө! ” гэһэн оронойнгоо дүлэтэ уряае манай Буряадай ажалшад халуунаар дэмжэһэниинь мэдээжэ.
Тэрэнэй ашаар Улаан Армиин 25 жэлэй ойн нэрэмжэтэ танкова колонные манай нютагайхид байгуулжа, фронтодо бэлэглэһэн байна.
Гадна республикымнай комсомолшууд тэрэ дурасхаалта үдэрнүүдтэ “Буряад-Монголой залуу колхозник” гэһэн танкова колонно байгуулхын тулада нэгэ сая гурбан зуу мянган түхэриг мүнгэ суглуулаа бэлэй.
Танк хүшөөгэй нээлгэдэ олон сугларагшадай дунда Эсэгэ ороноо хамгаалгын дайнда эрэлхэгээр хабаадагшад, мүн дайнай жэлнүүдтэ үдэр һүниие илгангүй ажаллаһан хүнүүд байлсаа.
Жэшээлхэдэ, эндэ Улаан-Үдын мяханай комбинадай түлөөлэгшэд ерээ.
Тус коллектив дайнай үедэ Гүрэнэй хамгаалгын хорооной дамжуулгын Улаан тугта хэдэн дахин хүртэһэн байха юм.
Удаань тэрэ туг мяханай комбинадайхидай үльгэр жэшээтэ ажалай дурасхаал болгогдон, үеын үедэ хадагалагдажа байхаар тус коллективтэ үлөөгдэһэн байна.
Табин жэл соо зохёохы, байгуулхы, зол жаргалай дуугаар зэдэлжэ байгаа огторгойдо Соведүүдэй ороной солын дуунай аялга ханхинажа, дурасхаалай салют нэернэ.
Танк-хүшөөгэй дэргэдэ баглаа сэсэгүүд  табигдана.
Иигэжэ залуу сурбалжалагша Булат Жанчипов бэшэһэн байна.
1967 ондо танкые Улаан-Үдын гарнизоной сэрэгшэд бэлэглэһэн юм.
Тэрэ үедэ ажаһууһан олон хүнүүдэй дурсалгаар, танк өөрын ябадалаар Илалтын проспект ерээ бэлэй.
Буряад оронһоо СССР-эй Герой гэһэн хүндэтэ нэрэ зэргэдэ хүртэһэн баатар хүбүүдэй хүрэл түмэрөөр бүтээгдэһэн дүрсэ зурагууд танк дорохи ханада үлгэгдэнхэй.
Мүн эндэ мүнхэ гал носоогдонхой.
Эсэгэ ороноо хамгаалгын дайнда зорюулагдаһан гол хүшөөгэй комплекс болонхой.
2000 онһоо хойшо хүшөөгэй комплекс заһабарилагдажа, хүн зоной амарха, сэнгэхэ эгээл дуратай газар болгогдоо.
2010 ондо “Одон” гэжэ нэрэтэй элдэб үнгын галаар ялалзажа байдаг фонтан сэсэржэ эхилээ.
2019 ондо Эсэгэ ороноо хамагалгын дайнай баатар сэрэгшэ-хүтэлбэрилэгшэ Константин Рокосовскийдо хүшөө эндэ табигдаһан юм.
Илалтын хүшөөгэй комплекс һэльбэн шэнэлэгдэһээр.
Автор: Борис БАЛДАНОВФото: ulanude. bezformata. cjmойн баяр   фото: Буряад Уласай засагай сайтһаа Республикын Толгойлогшо Алексей Цыденовтэй хамта Улаан-Үдын Доодо Онгостойдо (Дивизионная хороо) оршодог Зүүн зүгэй сэрэгэй тойрогой һуралсалай  полигон хүрэбэ.
- Сэрэгэй албанда татагдаһан зониие яажа бэлдэнэб гэжэ бидэ танилсаабди.
Буряад орондо, минии хүрэһэн Алас Дурнын бэшэшье можо хизаарнуудта сэрэгэй албанда татагдаһан зониие болон һайн дуратаниие табигдаһан зорилгонуудаа туйлаха шэглэлтэйгээр, һайнаар бэлдэнэ гэжэ хэлэхэ байнаб.
Эхэ оронойнгоо  хамгаалгада бэлэн байхаһаа гадна бултадаа амиды мэндэ гэртээ бусахаар бэлдэлгэтэй байха ёһотой, – гэжэ Юрий Трутнев тэмдэглээ.
Буряад ороной һуралсалай полигондо сэрэгэй машина жолоодолгоор болон буудалгаар һуралсал эмхидхэгдэнэ.
Сэрэгшэдые буугаар болон гранатомёдоор  мэргээр буудуулжа һургана.
Мүнөө сагай зэбсэгүүдээр: Калашниковай һэльбэн шэнэлэгдэһэн  автомадуудаар болон пулемёдуудаар, мэргэн буудалгын комплекснуудаар тэдэ дайлалдажа һурана.
Сэрэгэй албанда татагдаһан зониие,  һайн дуратаниие мэргэжэл һайтай, дүй дүршэл ехэтэй инструкторнууд һургана.
«Тэдэ ганса буудажа һурана бэшэ, минии адаглажа харахада, мүн баһа тактическэ бэлэдхэл гарана.
Хайшан гэжэ добтолгодо орохоб, эсэргүү һомонуудһаа яажа дальтирхаб гэхэ мэтэ юумэндэ мүн лэ һурана», – гэжэ Юрий Трутнев хөөрөө.
Автор: Сэнгэ РИНЧИНОВФото: Буряад Уласай засагай сайтһааБуряад Уласай Засагай газар  Тэрэ һүүлшын жэлнүүдтэ Новороссийскын 108-дахи десантно-добтолгын полкын командирай тушаалда алба хаажа ябаа.
Украинада боложо байһан сэрэгэй тусхай хэмжээ ябуулгада эхинһээнь хабаадалсажа байтараа, сентябриин 28-да баатарай үхэлөөр унаа гэһэн гашуудалта мэдээсэл ерээ бэлэй.
Суг алба хаажа байһан нүхэдэйнь хэлэһээр, Украинын сэрэгшэд үглөөнэй мананай дэгдээгүй байхада, харгы дээрэ миинэ тодхожо үрдибэ.
Үдэрэй тодхор боложо, тэрэл харгыгаар манай нютагай хүбүүнэй ударидаһан бүлэг сэрэгшэд түрүүлэн ябажа, миинын дүлэндэ абтаба.
Сэрэгшэ хүбүүдэйнгээ ара нюрганда хэзээдэшье гэшхэлдэггүй полковник Виталий Сукуев тэдэнэйнгээ урда ябаһаниинь мэдээжэ.
Сэрэгэй тусхай хэмжээ ябуулгада хабаадахадаа, өөрынгөө ами наһа хайрлангүй сэрэгшэдээ абарһан хоёр буряад хүбүүднай Ород Уласай Геройн нэрэ зэргэдэ хүртэбэ.
Агын талаһаа гарбалтай Балдан Цыдыпов 150 гаран сэрэгшэдые абарһанайнгаа түлөө хүндөөр шархатаашье һаа, байлдаанай газарһаа сухаряагүй һэн.
Баатаршалга гаргаһанайнь түлөө тэрээндэ мүн лэ Россиин Геройн нэрэ зэргэ олгогдоо бэлэй.
Үшөө тиихэдэ тоогүй олон буряад хүбүүднай үнэн сэхээр, нэрээ хухалангүй, һүр һүлдөө унагаангүй, холын газарта ябанад.
Виталий Владимирович Сукуев богонихон наһанайнгаа хугасаада хэһэн габьяагайнгаа түлөө өөрынгөө нэрэ алтан үзэгүүдээр хэтэдээ бэшүүлээ.
БУРГАЛТАЙН БҮРГЭДСэрэгэй тусхай хэмжээ ябуулгын үедэ баатаршалга гаргаһанай түлөө Юрэнхылэгшын зарлигаар Россиин Геройн нэрэ зэргэ манай нютагай эрэлхэг хүбүүн, полковник Виталий Сукуевта олгогдобо.
Алдарта сэрэгшэнэй гаталһан хүнгэн бэшэ зам тухай «Буряад үнэн» сониной хуудаһанда хэблүүлхэмнай.
Хүнэй бэе сүмэ үлеэһэн хүйтэн шэрүүн һалхин.
Тэндэ, «зурлаагай» ара талада, сэрэгшэдэй тархи дээгүүр һомон эшхэрэн ниидэнэ, үхэр буугай һомонууд тэһэрнэ.
Офицер Виталий Сукуев өөрынгөө долоон сэрэгшэдтэй хамта олон булимтарагшадтай уулзажа, байлдажа оробо.
Хүндэ гэгшын тэрэ тулалдаан аяар 7 сагай туршада үргэлжэлөө.
Тэдээнһээ хэды дахин олон сэрэгшэдтэй буудалдахадаа, манай сэрэгшэд бүһэлэлтэһөө гаража шадабад.
Виталий Сукуевай ударидажа ябаһан бүлэг сэрэгшэд орой һүни 4 шархатаһан нүхэдөө тэлэжэ, өөһэдынгөө сэрэгшэдтэ ерэбэ.
Буряад хүбүүнэй ударидажа ябаһан бүлэг сэрэгшэд тэрэ тулалдаанда 3 БМП, агаараар ниидэдэг тагнуулшадай хэрэгсэл, дайсадай 1 взвод һалгаагаа.
Тиихэдэ үшөө дайсадай 3 сэрэгшэдые, тэдэнэй тоодо аяар полковнигые хүлижэ асарһан байна.
Энэмнай Буряадай алдарта ахалагша, гвардиин полковник Виталий Сукуевай сэрэгшэдтэеэ гаргаһан гансал нэгэ баатаршалга зураглагдана.
Буряадһаа гарбалтайГвардиин полковник Виталий Сукуев тухай бидэ мэнэ һая болотор дуулаагүй байгаабди.
Тэрэнэй намтарые мэдээжэ шалтагаанһаа нюудаг юм ааб даа.
Сэрэгшэн аяар 25 жэлэй туршада ехэнхидээ дүлэн соогуур ябажа, сэрэгэй тагнуулай һалбарида алба хааһан намтартай байна.
Дайшалхы офицер-десантник Виталий Сукуев сэрэгэй тусхай хэмжээ ябуулгын түрүүшын үдэрһөө эхилжэ хабаадаа.
Тулалдаанай үедэ һандаргагдаһан Благодатное нютагые тэрэ сэрэгшэдтэйгээ хамта дайсадһаа сүлөөлөө.
Энээн тухай уласай телеканалаар зураглал харуулһан байна.
Тэрэнэй һүүлээр Буряадаймнай ахалагша хүбүүе Херсон шадар хүндэ гэгшын байлдаан хүлеэжэ байгаа.
Новороссийскын 108-дахи десантно-дайлан добтолгын полкын командир Виталий Сукуев сентябриин 28-да баатарай үхэлөөр алдалан унаба гэжэ намарай дунда һарын эхеэр дуулдаба.
- «Легион» гэжэ ара нэрэтэй Гвардиин полковник, ахалагша Виталий Сукуев Херсон шадар байлдаанда унаба, - гэжэ хамба лама Дамба Аюшеев мэдээсэһэн байна.
Хүдөө нютагһаа гарбалтайЕрээдүйн хүндэтэ сэрэгэй ахалагша Зэдын аймагай Доодо Бургалтай нютагһаа уг гарбалтай юм.
-Би мал ажахыда хүдэлдэг һэм, Виталий хүбүүмни интернат-һургуулида һураһан юм.
Тэрэ үедэ Виталиин түрэл Сергей Бадмаев барилдаанай һорилго хэдэг, хүбүүдые хибэс дээрэ түрүүшын алхам хэжэ һургадаг бэлэй.
Тэрэл багшада хүбүүгээ һорилго хэхыень үгөө һэм.
Хүбүүмни 3-дахи ангида һуража байхадаа, түрүүшынгээ тэмсээндэ Монгол орон ошоо.
Тэрэ гэһээр олон урилдаануудта хабаадаа даа.
Хүбүүнэйнгээ сэрэгшэ болохо һэдэлгыень дэмжээд, һайн һургуулида орожо, эрдэмээ дээшэлүүлхыень дурадхааб.
«Хүбүүмни, ном үзэбэл, ехэ хүн боложо тодорхо ааламши», - гэжэ хэлээ һэм.
Хэлэһэн соомни болоо даа, – гэжэ сэрэгшын эжы Любовь Шираповна хөөрэнэ.
Эжынгээ юрөөлөөр Виталий Владимирович Сукуев мүнөө үеын Буряадай алдарта сэрэгшэдэй тоодо орожо шадаа.
Тэрэнэй энэ наһандаа гаталһан замынь тиимэшье бэлэн бэшэ байгаа.
Бүхы дабаануудые тэрэ зоригтойгоор дабажа гараа.
Түрүүшээр Виталий хүбүүн Рязаниин гвардиин десантна дээдэ һургуулида һураха хүсэлэнтэй байбашье, сагай эрхэ байдалаар Омскын танкова инженернэ дээдэ һургуулида амжалтатай һуража гараа.
Удаань взводой ахалагшаһаа эхилээд, аяар полкын ахалагша болотороо сэрэгэй албанай бүхы шатануудые дабажа гараа.
- Виталий ехэл зоригтой, ямаршье юумэндэ өөрын хараа бодолтой хүн байгаа, - гэжэ тэрэнэй дайшалхы нүхэр Закир хэлээд, үшөө иигэжэ дурсана.
- Тэрэнэй хада уулаар абирдаг бэрхэ тамиршан байһан тухай олон хүн мэдэнэгүй ёһотой.
Альпинизмээр яһала бэеэ һоридог байгаал даа.
Алдар суута Эльбрус хадын орьёлдо гараһан байгаа.
Аяар 600 гаран сэрэгшэдэй урда даабари табиһамни, тэдэнэр нэгэн дороо: «Тус бүлэгые Виталий Владимирович ударидабалнь, бидэ ошохоор бэлэн байнабди.
Тэрэнэй хажууда ябахадаа, бидэ юунһээшье сухарихагүйбди», - гэжэ үгэеэ үгэбэд.
Тиихэдэнь минии нүхэр: «Сэрэгшэдээрээ ошолдохоб! » - гэжэ тэрэ дороо хэлээ һэн.
Нэгэтэ бэшэ дэбжүүлэгдээ-Нүхэрни албан тухайгаа ехэ юумэ хөөрэдэггүй һэн.
Дайшалхы нүхэдтэйгөө хамта нэгэтэ бэшэ хүндэ байдалһаа гарасалдаһан гэжэ мэдэнэб.
25 жэлэй туршада сэрэгэй албанда ябахадаа, 17 шагналда хүртэһэн, тэрэнэй тоодо «Эрэлхэг зоригой түлөө» 2 орден, «Шэн зоригой түлөө», Суворовой медальнууд болоно.
Виталий болбол ехэ анхаралтайгаар албандаа, офицерэй нэрэ зэргэдэ хандадаг бэлэй.
Ударидажа, дахуулжа ябаһан сэрэгшэдэйнгээ түлөө ходол һанаата боложо ябадаг байгаа.
Хэды сүлөө забгүй ажалтай байбашье, гэр бүлэдөө ехэл мээхэй, гэртэхинэйнгээ түлөө хада уула урбуулха хабатай ябаа.
Энхэргэн һайхан сэдьхэлтэй нүхэр, аба байгаал даа, - гэжэ Геройн хани нүхэр Юлия хэлэнэ.
Буряад арадаймнай эрэлхэг зоригтой хүбүүн Виталий Сукуевта Ород Уласай Геройн нэрэ зэргэ олгуулха тухай нэгэтэ бэшэ дэбжүүлэгдэһэн байна.
Энээн тухай тэрээнтэй суг сэрэгэй албанда ябаһан нүхэдынь, танил талануудынь хэлэнэ.
Виталий Сукуевта «Россиин Герой» гэһэн нэрэ зэргэ олгуулха тухай ажал ябуулыт даа гэжэ «Боевое братство» гэһэн нэгэдэлэй Буряадтахи таһагай гэшүүд Буряад Уласай Толгойлогшо Алексей Цыденовтэ хандаһан байна.
Абынгаа нэрээр омогорхоноГвардиин полковник, Геройн түрэһэн Алекс хүбүүниинь абынгаа хэһэн ажал хэрэгээрнь, хүндэтэ нэрээрнь ехэтэ омогорхоно.
- Минии үшөө бага байхадамни, Доодо Бургалтай нютагаа ошодог бэлэйбди.
Тиихэдэ абамни намдаа бага наһандаа эндэ наадаһан, тэнжэһэн тухайгаа дулааханаар хөөрэдэг һэн.
Абынгаа гаталһан зүргөөр энэ наһандаа алхалха гэжэ би багаһаа шиидээб.
Мүнөө минии һуража байһан сэрэгэй дээдэ һургуулида минии эсэгэ тухай һайн мэдэнэ, ехэтэ хүндэлдэг.
Абамни намда өөрынгөө ажабайдалаар, хэһэн хэрэгээрээ ходол жэшээ болодог.
Сэхэ сэбэр һанаа бодолтой хүн байгаа.
Эрэ хүнэй эрхим шэнжэнүүдые бэедээ шэнгээһэн абамни.
Абынгаа һургаалаар саашадаа өөрынгөө үхибүүдые хүмүүжүүлхэб.
Новороссийск хотодо сэрэгшэд абыемни һүүлшын харгыда үдэшөө.
Тиихэдэ нэгэ сэрэгшэ намда дүтэлөөд, тэбэреэд: «Шинии абын үгы һаа, бидэ бултадаа һалаха һэмди», - гэжэ хэлээ.
Минии эсэгэ, Виталий Владимирович Сукуев, хэдэн зуугаад хүнэй ами наһа абарһан хүн, - гэжэ тэрэнэй түрэһэн хүбүүн, ерээдүйн офицер Алекс зүрхөө хүдэлгэн байжа хөөрэнэ.
Эсэгэ орондоо үнэн сэхээр алба хэһэн Виталий Владимирович Сукуевай аша габьяа, баатаршалга түрэл арадайнь зүрхэ сэдьхэлдэ хэтэдээ мүнхэрхэ!
Булат БАДМАЕВ оршуулба  Автор: Баясхалан ДАБАИН   фото: Эрдэм Гармаевай зураг “Эрбэдэй юртэмсэ” гэһэн урилдаан 2017 онһоо эмхидхэгдэнэ гээд һануулая.
Мүнөө жэл урилдаан гурбан шэглэлээр үнгэргэгдөө.
Наһанай гурбан бүлэгтэ хабаадагшад уран зурагуудые зураа, багахан онтохонуудые зохёогоо, өөрын гараар бүтээлнүүдые хээ.
- Мүнөө жэл илангаяа ехэ олоор ажалнууд ороһон байна.
Эрхүү можын Усть-Ордын тойрогой, Буряад Уласай Хурамхаанай, Баунтын, Мухар-Шэбэрэй, Сэлэнгын, Кабанскын, Муяын, Байгал шадарай, Хойто-Байгалай аймагуудай, Улаан-Үдэ, Северобайкальск хотонуудай үхибүүд урилдаандамнай эдэбхитэй хабаадаа.
Заншалта ёһоороо Түнхэнэй, Ахын аймагай хүүгээд урилдаан хэзээ болохоб гэжэ хүлеэгээд байһаниинь һайшаалтай.
Бүхы хабаадагшадта, багшанарта, хүмүүжүүлэгшэдтэ баярые мэдүүлнэбди, - гэжэ Түнхэнэй Үндэһэтэнэй хүреэлэнэй эрдэмэй болон экологическа талаар болбосоролой таһагые даагша Анжела Ильина хөөрэнэ.
Мүнөө үедэ эмхидхэгшэд бүхы ерэһэн ажалнуудые бүридхэжэ байна.
Түрүүшын дүнгүүд мэдэгдэбэ.
Ороһон ажалнуудай ехэнхи хубинь уран зурагууд болоно.
Тэдэнэй тоо 850-һаа үлүү гаранхай.
Эрбэд тухай 68 онтохон зохёогдоо.
150 гаран уран бүтээл хабаадагшад урилдаанда эльгээһэн байна.
Эрбэд үсөөржэ, бүхэдэлхэйн Улаан номдо оруулагдаһан, Алтайн, Саяанай хада уулануудаар, Түнхэнэй, Ахын аймагуудай дэбисхэр дээрэ үзэгдэдэг.
Түнхэнэй Үндэһэтэнэй хүреэлэнэй сайт дээрэ түрүүшын ажалнууд олоной үзэмжэдэ табигдаад байна.
Бидэшье баһа уридшалан Эрдэм Гармаевай зураг дурадханабди.
Эрдэм Улаан-Үдэ хотын Р. С. Мердыгеевэй нэрэмжэтэ хүүгэдэй уран һайханай һургуулиин шаби юм.
Автор: Борис БАЛДАНОВФото: Эрдэм Гармаевай зурагТүнхэнэй хүреэлэн  - Сэрэгэй тусхай операцида нютагаархиднай хэр олоор татагдааб?
Гэнтын зарлиг буужа, хүн зониие ехэтэ мэгдүүлээл.
- Тиигээ.
Сентябриин 21-hээ мобилизаци соносхогдожо, hэгээ ороогүй байтар, үүдэ тоншолгон захалжа, үглѳѳдэртѳѳ военкомат ерэгты гүүлэhэн зон олон.
Мухар- Шэбэрhээ 270 хүн татагдаа.
Урда тээнь ошогшодтоёо 413 хүсэнэ.
Яаха хээхэеэ ойлгожо ядаhан гэртэхинии- нь мэгдээд абаал даа.
Хүлгѳѳтэй тэрэ байдал мүнѳѳшье замхаагүй гэхэ байнаб.
Гэртэхинтэйнь уулзанабди, харилсанабди.
Арга шадалаараа туhалха гэжэ оролдонобди.
Уй гашуудалдаа даруулхагүйнь тулада Түгнын түб дасаншье абаашажа үрдеэбди.
Дасан гороолоод, хуралда hуугаад, Вандан амбайтай харилсаад, сэдьхэлынь онгойгоо гээшэ аабза.
Ошоходоо, орой үгэ дуугүйнууд ябаhан аад, бусахадаа, абяатай болонод hэн.
Нигүүлэсхы сэдьхэлэй уряагаар марафонуудые үнгэргэнэбди.
Һүүлшын марафоной үедэ тайзан дээрэ гараад, хэлэхэ үгэеэ оложо ядаа hэм.
Байлдаанай газарта ябаhан дүтынгѳѳ зон руу hанаагаараа ябашана аа гү гэжэ айгааб.
Гэртэхинэйнь үбдэхэ барихада, саг зуурааршье нютагаа бусааха арга олгуулнабди.
Гурбан хүбүүднай госпитальдо мүнѳѳ хэбтэнэ.
Эмнэлгэ гараад, дахинаа дүлэн руу бусахал hанаатайнууд юм.
Эндэ байhан бидэ гэртэхиндэнь түлеэ залhа оруулха, мүнгэ танга hомолхо гэхэ мэтын талаар лэ ажал ябуулналди даа.
Эдэ зондо дулаан хандаса дуталдана гэжэ ажагланаб.
Мүнѳѳнэй орёо сагта бүхы зондо анхарал, дулаан үгэ хэрэгтэй болонхой.
- Хүдѳѳ ажахын байгуулганууд, хүн зон сэрэгэй тусхай операцида ябагшадтаа туhаламжа үзүүлнэ бэзэ?
- Yзүүлэнгүй яахаб?
Аяар гурбан тонно үхэрэй ба адуунай мяха Бурятмяспром асаржа тушаагаа.
Тушёнко болгоод, тиишэнь ябуулхын тулада тиигээл даа.
“Искра” колхоз” (хүтэлбэрилэгшэнь - Сергей Алексеевич Болонев), ООО «Түгнэ» (Александр Александрович Козлов), СП «Түгнэ» (Дмитрий Николаевич Климов), Һутайн ажахы (Ким Дашинимаевич Эрдынеев), СП «Уула» (Эрдэни Базаржапович Гомбоев).
Тиихэдэ тусхай операциин эхилhэн сагhаа 9 үдэрэй туршада 750 мянган түхэриг зон суглуулаа hэн.
Аймагай бюджедhээ мүнгэн гаргашалагдаагүй.
Алибаа хэмжээ ябуулгануудые эмхидхэхэдэмнай, зон hайн дураараа мүнгэ асаржа мэдээ.
Тиихэдэнь тэрэ мүнгѳѳрнь 3 hайн квадрокоптер абаад эльгээ- гээбди.
Москваhаа захихадамнай, Денис Леонов туhалаа hэн.
Мүнѳѳ дээрээ бүхыдѳѳ 1,4 сая түхэриг суглараад байнал даа.
Нэгэ үдэрэйнгѳѳ салин бюджетнэ эмхиинхид суг- луулаа.
Тиигэжэ hүхэ, аргамжа, лом, хубсаhа хунар гэхэ мэтые худалдан абаад, Хяагта, Дивизионно болон Песчанка станцинууд руу ѳѳрѳѳ абаашажа үгѳѳ hэм.
Хяагта ошожо, соёлой ажалшаднай концерт-наада харуулаад ерээ hэн.
Yшѳѳ тиихэдэ сэрэгшэдтэ хубсаhа оёхыень захирһан hайн дуратанда 40 мянган түхэригэй оёдолой машина hаяхана оруулаад үгѳѳ hэм.
Тэдэнэр бэлэгhээмнай арсаа – тиигээшье hаань, басагадые дэмжэхэ гэжэ шии- дээбди.
- Мухар-Шэбэрэй аймагнай хү- дѳѳ ажахыгаараа хүсэтэй гэжэ суу- тай.
Байгша ондо хэр баян ургаса хуряагаа гээшэб байгуулганууднай?
- Хүдѳѳ ажахынууднай аймагай экономикые хүтэлнэ.
Мүнѳѳ дээрээ 52 фермерскэ ажахы, 380 үмсын ажахы, 6 томо байгуулга тоологдоно.
2022 он hайн байгаа.
Теэдшье май болон июнь hарануудта хура бороогүй байжа, газарнай гандаад абаа.
Тиигээшье hаань, түсэблэhэн ургасаяа хуряан абаабди.
Нэгэ гектарhаа 19 центнер таряа хуряагаабди.
Нэгэ ажахымнай комбайнууд эмдэржэ, ургаса хуряалгаараа хожомдон алдаа.
Саhанай оротор дууhахабди гэжэ үгэ үгэнхэй.
Улаан- Yдэ ерэхэдээ, хараад гарааб – багахан талмай үлѳѳд байна hэн.
Хэлэхэ байнаб – орооhо таряагаар, малай тэжээлээр болон огородой эдеэгээр аймагнай ѳѳрыгѳѳ дууhан хангана.
Тиигэхын хажуугаар Буряадай бусад зониие тэжээнэ.
Жэшээлхэдэ, «Абсолют» компаниин «Здоровое питание» манай аймагай дэбисхэр дээрэ хартаабха, морхооб, свёкло hуулгадаг.
Хадагалха тусхай түхеэрэлгэтэй, зѳѳхэ hайн унаа- нуудтай.
Шэнэ оньhон техникэтэй, дүршэл ехэтэй мэргэжэлтэдтэй юм.
- «Абсолют» сооhоо абадаг огородой эдеэмнай Түгнын талада ургууланхай гээшэ гү?
- Тиимэ.
Энэ эдеэн тухайнь хүн зон hайнаар хэлсэдэг.
Мүнѳѳ үшѳѳ редькэ hуулгаад туршажа байна.
- Yтэгжүүлгын элдэб юумэ хэрэг- лэдэг бэшэ аабза?
- Элдэбын албангууд хинан шалгана ха юм.
Худалдан абагшадайнгаа урда харюусалгатай байгуулга ха юм.
Yшѳѳ тиихэдэ Сагаан-Нуурта теплицэнүүд тодхоотой.
Хабарай сагта эрилтэнь дээшэлдэг үгэрсэ тэндэ ургуулнабди.
«Титан» болон «Абсолют» компанинууд абаха гэжэ агнажа байдаг.
- Сагаан-Нуур тухай хѳѳрэлдѳѳн болоо хадань Түгнын шулуун нүүрhэнэй уурхайн байдалда hонирхол түрэбэ.
Тус байгуулгамнай шэнэ захиралтай болонхой бэзэ?
- Александр Иванович Кайнов болонхой.
Урдахи захиралтай хамта техническэ захиралаар хүдэлhэн юм.
Тиимэhээ уурхайн ажал дууhан мэдэхэ.
Түгнын уурхай Сибирьтэ болон Алас Дурнада ѳѳрынгѳѳ тусхай hуури эзэлэнхэй.
Жэл бүри 15 сая тонно нүүрhэ малтана.
Гадагшаа гараха 12 сая тонно нүүрhые ехэ ульhатай болгодог фабрика хажуудань ажалаа ябуулна.
Yнгэрhэн октябрь hарада Түгнын уурхайн түмэр замайхид рекорд харуулжа, олониие баярлуулба.
Сүүдхын туршада 460 вагон нүүрhэ ашажа шадаа.
Урид иимэ ехэ хэмжээндэ ажал хэгдээгүй байгаа юм.
Урда ба мүнѳѳ жэлнүүдтэ санкцинууд хүсэндѳѳ байжа, бүхы нүүрhэн Якути ябуулагдажа байгаа.
Ажал зогсошоод байгаашьегүй hаа, иимэ ехэ хэмжээнүүдые ябуулхаяа болёод байгаа.
Буряадай Толгойлогшо Алексей Самбуевич байгуулгын ажал хараадаа абажа, түмэр замшадтай, Ородой Холбоото Уласай Унаа тээбэриин яамантай хэлсээд, тогтоhон шахуу байдалые хүдэлгэбэл даа.
Тэрээндэнь Түгнын шулуун нүүрhэнэй ажалшад ехэ баяртай.
Тус байгуулга ажалшадайнгаа түлѳѳ харюусадаг – бүхы хангалтануудые үгэдэг.
Бэлэн бэшэ хара ажал хэнэ ха юм даа.
Тэрэнэйнгээ түлѳѳ hайн салинтайшье.
70-80 мянганhаа эхилээд, 200 мянган түхэриг хүрэтэр абана.
- Аймагай ерэхэ жэлэй бюджет баталган дүхѳѳ.
Хэды шэнээн гээшэб?
- Бюджедтэй хүдэлхэ хэрэгтэй ха юм даа.
2018 онhоо 170 саяhаа 280 сая болотор нэмээгээд байнабди.
Оролдонобди.
Аймагай дэбисхэр дээрэ 4 шэнэ соёлой байшан, хүүгэдэй сэсэрлигүүд болон бусад баригдана.
Һэльбэн шэнэлэлгэ тухай хэлэнэгүйб.
Нютаг hуурин бүхэндэ алибаа ажал хэгдээ.
Жэшээнь, байгша ондо Заганай, Сагаан-Нуурай hургуулинууд заhабарилагдаа.
Нүүрhэ малтагшадай тосхондо хүүгэдэй сэсэрлиг шэнэлэгдээ.
Харгааhатада, Шэнэhэтэдэ, Боомдо соёлой байшангууд hэльбэн шэнэлэгдээ.
Тоолохо болоо hаа, олон даа.
- Ерэхэ 2023 он – һунгалтын жэл гээд эли.
Аймагай засаг даргын тушаалда дахинаа бэеэ дурадхаха гээшэ гүт?
- Һайн асуудал.
Би 2013 ондо анха удаа hунгалтада оролсоод, түрүүлээ hэм.
Хоёр хугасаада хэhэн ажаябуул- га бүхэнѳѳ сэдьхэлдээ шэнгээн шүүмжэлээб.
Нилээн ехэ юумэн хэгдээ.
Сугтаа хүдэлэгшэдни бэрхэнүүд, нютагаймнай эмхи зургаануудай хүтэлбэрилэгшэд бултадаа урагшаа hанаатайнууд.
Аймагаа хүгжѳѳхэл гэжэ шуумайн ябаналди даа.
Саашанхи түсэбѳѳ харааланхайб.
Зон намайе дэмжэхэ бэзэл гэжэ найданаб.
- Засаг даргын тушаалда хүн талаараа хубилаа гүт?
- Тэсэбэри ехэтэй болооб.
Нэгэ доро хэдэн шиидхэбэри абажа hурааб.
Тиихэдээ ехэ сүлѳѳгүйб гэжэ харуулхагүй гэжэ оролдоноб.
Ехэ hанаа hанаалхадамни, хажуудахи зомни газарта буулгаадхидаг (энеэнэ).
Гэбэшье хүдэлхэдэ, хүнгэн болоо – зоноо hайн мэдэнэб.
- Саг оложо ерэhэндэтнай, баярые хүргэнэб.
Улад зоной түлѳѳ урагшаал дабшыт даа!
Автор: Сарюуна ЭРДЫНЕЕВА  фото: БГУ-гай сайтһаа Үбэр Байгалай хизаарай, Эрхүү можын болон Буряад Уласай буряад хэлэнэй хүндүүлхэй асуудалнууд бодхоогдожо, хурдан гүйдэлтэй хэсүү сагта яагаад түрэлхи хэлэеэ аршалан хамгаалхаб гэһэн асуудалда харюу оюутад бэдэрхэ юм.
Тиигэхын тулада һуража байгаа дээдэ һургуулинуудтаа буряад хэлэ мэдэгшэд хэдыб гэһэн мүрдэлгэ оюутад багшанартаяа хамта хэһэн байна.
Жэшээлхэдэ, В. Филипповэй нэрэмжэтэ Хүдөө ажахын академиин оюутадай 38 хубинь, багшанарай 54 хубинь түрэлхи хэлэеэ мэдэнэ гэжэ анкетированиин аргаар элирүүлээбди гээд, БГСХА-гай багшын эрдэмэй кандидат, доцент, «Хари болон ород хэлэнүүдэй» кафедрые даагша Сэсэг Гармаева дуулгаба.
Энэ хуралдаанда зорюулжа, оюутадтаяа хамта тусхай түсэл бэлдээбди гэжэ мэдээсэбэ.
Энэ хуралдаанай хэмжээн соо “Буряад хэлэнэй хүгжэлтэдэ минии хэхээр хубита” гэжэ түхэреэн шэрээ, түсэлнүүдэй урилдаан болохоор түсэблэгдэнэ.
Дүнгүүдээрнь тусхай суглуулбари хэблүүлэгдэхэ юм.
БГУ-гай Зүүн зүгэй дээдын һургуулиин буряад хэлэнэй болон зааха онол аргын  тэнхим энэ хуралдаа эмхидхэнэ.
«Буряад үнэн» мэдээсэлэй албан     Фото: БГУ-гай сайтһаабуряад хэлэн  фото: gb12- barnaul. ru                                Эхын һүн – эрхим хоолYни урдын сагhаа Энэдхэгтэ, Түбэдтэ, Монголдо, Буряад орондо г. м. үнеэнэй hүн нангин хоол гээд шүтэгдэдэгынь гүнзэгы удха шанартай.
Тус ундан хүнэй бэе махабадhаа гадна ухаан бодолой, зүрхэ сэдьхэлэй ба нарин мэдэрэлэй оршондо хүсэтэй нүлɵɵ үзүүлдэг юм.
Эхын hүмбэй - эгээл эрхим ба эди шэдитэй хоол гэжэ эли.
Харин үнеэнэй hүɵɵр тэнжэhэн үхибүүд алишье талаараа дутуугүй  хоол абадаг гэжэ хэлсэгдэдэг.
Хүнэйшье, амитанайшье бэе соо бии болоhон hүн болбол түрэhэн үриеэ тэнжээхэ эгээл нангин элшэтэй ундан юм.
Харые сагааруулха, бузарые арюудхаха, хамаг мууhаа аршалха асари ехэ хүсэтэй һүн!
Манай элинсэгүүдэй заншалаар, эхынгээ hү удаахан хүхэhэн үхибүүн эжытэеэ тусгаар бүхэ холбоотой болодог.
Yнеэн hара наранай элшэ гэрэл шэнгээhэн сэсэгтэ нугаар бэлшэжэ, хүнүүдые тэнжээхэ зорилготойгоор hүеэ суглуулдаг.
Тиигээд үдэшэнь hаалгаха үедɵɵ үнеэнэй сэдьхэлынь урмашадаг, дэлэнгынь баярладаг гэhэн үгэтэй.
Үнеэгээ ехээр хараал шэрээл табижа байгаад, сохихо наншахада, илангаяа толгой руунь шабхадахада, ехэ нүгэлтэй гэжэ хэлсэгдэдэг.
Мүн лэ hүɵɵрнь хоолложо байгаад, үнеэгээ ехээр доромжолжо сохидог айл ɵɵдэлдэггүй гэжэ урдын hургаалнууд соо хэлэгдэдэг.
Yнеэнэй гомдолынь hүндэнь шэнгэжэ бузарладаг ха.
Эзэдынь тиимэ шанарай hү өөһэдөө уухаhаа гадна сахюусад бурхадтаа үдэр бүри үргэнэ ба даллагашье абана ха юм.
Тиимэhээ үнеэгээ энхэрэн эрхэлүүлжэ байбал, буянтай хэшэгтэй.
Урдань Сибириин зарим арадууд үнеэдээ хүнүүд мэтээр хүдɵɵлүүлдэг байhан тушаань урдын хүүрнүүдэй малталганууд гэршэлдэг.
Хуурай hүн – хооhон эдеэнМүнɵɵнэй нарай үхибүүдые угжадаг аптекын хуурай хоол эхын hүнhɵɵ дутуугүй сэнтэйшье hаа, нарин мэдэрэлэй талаар огто хооhон, үхибүүнэй элшэтэ hүнэhэн бэедэ ямаршье нүлɵɵгүй гэжэ тэмдэглэгдэнэ.
Тиимэ үхибүүн саашадаа хүйтэн абари зантай, хэшэггүй хуби заяатай, эхэ эсэгэеэ хүндэлдэггүй хүн боложо магадгүй.
Ямар нэгэн шалтагаанаар ганса аптекын хуурай хоолоор тэнжэхэ баатай нялха үхибүүдтэ үдэр бүри үнеэнэй hү багаханаар заабол балгуулдаг байхань маша шухала.
Тиихэдэ амиды hүнэй – нангин эдеэнэй элшэ хүсэн шэнгэжэ, алишье талаар hайн нүлɵɵ үзүүлхэ.
Мүнɵɵ олон залуу эжынэр үхибүүдээ үлүү эртэ хүхэнhɵɵ таhалжа, аптекын эдеэндэ оруулдаг болоhон.
Тэрэниие манай элинсэгүүдэй hургаалнууд ба арадай заншалта эмшэд огто буруушаана.
Һүниндөө һү уухаҺүн - hарын элшэтэй зүйл.
Субад эрдэни (жемчуг) мүн лэ hарын шулуун.
Хэрбэеэ субад шулуу hүн соо бусалгабал, тэрэ дун сагаан үнгэтэй болоод, миралзатаhан гэрэлээр толордог.
Тиимэhээ hү үдэшын ба hүниин сагта ууха хэрэгтэй.
Yдэртɵɵ ууhан hүн хүнэй бэе соо болбосордоггүй.
Энэ ушараар мүнɵɵнэй эрдэмтэд үнеэнэй hүнэй хүнэй бэедэ абтасагүй, дам саашаа хоротой нүлɵɵтэй байдаг тушаань үргэлжэ бэшэдэг.
Зүүн зүгэй эмнэлгын ёhоор, hүни ууhан үнеэнэй hүнэй болбосорхые шэнжэлбэл, ехэ гайхамшагта нээлтэнүүд хэгдэхэ байгаа.
Гэбэшье үнеэнэй hү үлүү ехээр ууха хэрэггүй.
Хэрбэеэ үдэшэнь нэгэ аяга (200 грамм) hү уужа хоноод, үглɵɵгүүр хэлэн дээрэ сагаан тунадаhан үлɵɵд байбал, ууhан hүн ехэдэнэ гэhэн тэмдэг.
Тэрэ ушарта хахад аяга уугаад, үглɵɵдэрынь хэлэеэ дахин шалгаха хэрэгтэй.
Yнэн дээрээ, хүнэй ухаан сэдьхэлдэ, элшэтэ бэедэ хүсэ шадал нэмээхын тулада тон бага – нэгэ хэды балга hүн хэрэгтэй гэдэг.
Мүн лэ hүн хүниие энэрхы сэдьхэлээр дүүргэжэ, ухаан бодолыень хурсадхадаг.
Хорото муу сэдьхэлтэй хүнүүд hүндэ дурагүй байдаг гэhэн һанамжа бии.
Yнеэнэй hүн хүнэй бэе махабад сооhоо хорото зүйлнүүдые, радиаци г. м. гаргадаг.
СССР гүрэндэ хорото үйлэдбэриин хүдэлмэрилэгшэдтэ үдэр бүри hү уулгадаг байhан ха юм.
Һая түрэhэн эхэнэрэй хүхэнэй hүнэй бүридэлынь хүбүүнэй гү, али басаганай гараhанhаа дулдыдажа, хоорондоо илгардаг гэжэ эрдэмтэд элирүүлээ.
Хүбүүнэй гарабал, hүниинь ехэ тоhолиг ба белок гэжэ зүйлɵɵр баян, харин басаганай гараа hаа, кальци гэжэ яhа бүхэжүүлдэг зүйлɵɵр баян байдаг ха.
Гадна үгытэй, тулюур байдалтай эхэнэрэй hүн тоhолиг, харин эд зɵɵреэр ба эдеэ хоолоор ядамаргүй эхэнэрэй hүн элшэ ехэтэй байдаг гэжэ эрдэмтэдэй шэнжэлгэнүүд харуулhан байна.
Һү уудаггүй арадууд                                                                                                                                                                                                                                                                                                                                                                                                                                                                                                                                                                                                          Хитад, Вьетнам, Япон, Камбоджо гүрэнүүдэй болон Номгон далайн ольтирогуудай, Бага Азиин, мүн Африкын бүхы гүрэнүүдэй ажаhуугшад, Америкын индейцүүд  hү огто уудаггүй, hүнэй эдеэндэ дурагүй юм.
Ушарынь гэхэдэ, тус гүрэнүүдтэ анхан сагhаа гэрэй мал үдхэдэггүй һэн тулань, тэндэхи арадуудай бэе соонь hүнэй буйлуулгада хэрэгтэй лактозо гэжэ зүйл үгы гэжэ элирүүлэгдэhэн.
Тиимэhээ тэдэнэр hү, зɵɵхэй, тоhо гэхэ мэтые эдидэггүй юм ха.
Автор: Баярма БАТОРОВАФото: gb12- barnaul. ruһүн  фото: Буряад Уласай Арадай Хуралай сайтһаа - Социальна политикын хороон хуулиин хэр зэргэ бэелүүлэгдэжэ байһаниие анхаржа байдаг  юм.
Саг үргэлжэ нүүдэл зүблөөнүүдые эмхидхэжэ, һургуулиин эдеэ хоол баридаг газарнуудые шалгадаг.
Мүнөө үедэ зарим һургуулинуудта капитальна заһабарилга хэгдэнэ.
Программын ёһоор шэнэ оньһон түхеэрэлгэнүүд абтана, хоол бэлдэдэг зарим газарнууд шэнэлэгдэнэ.
Һурагшадые халуун эдеэгээр хангаха асуудалда ехэ анхарал хандуулнабди.
Материально-техническэ бааза хуушараа.
Һургуулинуудай столовонуудые шэнэлхээр болоо,- гээд, Арадай Хуралай Хорооной түрүүлэгшэ Игорь Марковец хэлэбэ.
- Нэн түрүүн хаанаһаа хоол абажа эдеэ бэлдэхэ тухай асуудал шиидхэгдэхэ ёһотой.
Һургуулиин талмайнууд дээрэ огородой эдеэ тариха, шанар һайтай, витамин ехэтэй хоолоор үхибүүд хангагдаха ёһотой,- гэжэ һунгамалнууд һанамжануудаараа хубаалдаба.
Зүблөөнэй дүнгүүдээр шухала шиидхэбэринүүд абтаһан байна.
Буряад Уласай Арадай Хуралай мэдээсэлэй албанай материалаарФото: Буряад Уласай Арадай Хуралай сайтһаахалуун хоолоор хангалга  Иимэл хэлсээнүүд Волгоградай ба Еврейн автономно можонуудтай болон Хабаровска хизаартай баталагдаа.
- Унаа тээбэриин һалбариин гол шухала үйлын боложо байхада, үшөө дүрбэн можо хизаартай хэлсэжэ, меморандумуудые баталха арга олоһомнай ехэл һайн гээшэ.
Харгын ажалай табан жэлэй түлэбүүдые табиха туйлай ехэ ажал ябуулһан можо бүхэндэ баяр хүргэнэб.
Урдамнай үшөөл олон түлэбүүд, тэдэниие бидэ шата шатаарнь бэелүүлхэбди, – гэжэ Федеральна харгын агентствын хүтэлбэрилэгшэ Роман Новиков тэмдэглээ.
Баталагдаһан хэлсээгээр Буряад орондо харгы замай ажахын 898 модо утатай табан объект тогтоогдомол хэмжээндэ хүргэгдэхэ.
Эдэ ажалнууд: республикын ниислэл хото Улаан-Үдэдэ Мухар-Шэбэрһээ ородог харгы, мүн баһа Улаан-Үдэ – Романовка – Шэтэ, Улаан- Үдэ – Турунтаево – Хурамхаан – Шэнэ Уоян, Северобайкальск – Дабаан болон Северобайкальск – Шэнэ Уоян – Таксимо харгынуудта хэгдэхэ.
- Байгал шадарай дайда байгаалиин уһаар ехэ баян юм.
Дэлхэй дээрэхи эгээл гүнзэгы нуур – Байгал далайда 300 гаран гол горхонууд шудхадаг, тэдэнэй олонхинь хадын орьёлнуудһаа харьялан урдажа, далайда хүрэтэрөө республикын олон харгынуудые гарана ха юм.
Тиимэһээ харгын ажалшад онсо анхарал хэмэл түхеэрэлгэнүүдтэ: хүүргэнүүдтэ, харгын дээгүүрхи хүүргэнүүдтэ, мүн баһа уһанай урдаха соргонуудта хандуулдаг, – гэжэ Буряад ороной Толгойлогшо Алексей Цыденов тэмдэглээ.
Мүнөө үедэ республикада Переемная горхон дээгүүрхи хүүргэ болон федеральна Р-258-дахи «Байгал» трассын 334-дэхи модо дээрэхи хүүргэ һэльбэн шэнэлэлгын ехэ ажалнууд ябуулагдажа байна.
Ерэхэ жэлдэ Р-258-дахи «Байгал» трассын бүхыдөө 30 модо утатай хубиие, мүн баһа Клюевкэ, Толбазиха, Большая Ивановка ба Подосиновка горхонууд дээгүүрхи һэльбэн шэнэлэгдэһэн дүрбэн томо хүүргэ ашаглалгада тушааха гэжэ түсэблэгдэнэ. фото: https://natlang. ru/ Буряад Уласай болбосоролой болон эрдэм ухаанай сайд Валерий Поздняковой хэлэһээр, түрэлхи хэлэнэй багшанар Ород гүрэн дотор хоёрдохиёо уулзана.
Урид иимэ хуралдаанда Хойто Кавказай федеральна тойрогой түлөөлэгшэд суглараа һэн.
- Алас Дурна зүгэй зарим можо хизаарнуудта 6-7 хэлэн заагдадаг байна.
Харин манай Буряад Уласта һургуулиин үхибүүдтэ буряад, һоёд болон эвенк хэлэн дээрэ хэшээлнүүд үнгэрнэ.
Түрэлхи хэлэнүүдые хүгжөөхэ талаар уластамнай ехэ ажал хэгдэжэ байдаг.
Буряадай Толгойлогшо Алексей Самбуевич Цыденов энэ бэрхэшээлтэ асуудалда ехэ анхаралаа хандуулна.
Тиигэжэ 2030 он болотор буряад хэлэ хүгжөөхэ тухай гүрэнэй тусхай программа зохёогдонхой.
Тиимэһээ урдамнай олон зорилгонууд табигданхай.
Заал һаа тэдэмнай бэелүүлэгдэхэ, - гэжэ хабаадагшадые амаршалгын үгэнүүд соогоо Валерий Поздняков тэмдэглээ.
Хуралдаанда хабаадагшадай ехэнхинь һургуулиин, сэсэрлигүүдэй залуу багшанар болоно.
Хэды тиигэбэшье, хэмжээ ябуулга эмхидхэгшэд бэлиг шадабаритай, олон жэлдэ хүдэлжэ байһан мэргэжэлтэдые уриһан байна.
Юундэб гэхэдэ, тэдэ залуу халаантай дүй дүршэлөөрөө хубаалдажа, түрэлхи хэлэнүүдые заалгые шэнэ шатада гаргаха хүсэлэнтэй ха юм.
Хуралдаанай түрүүшын үдэр мүнөө үеын маягаар хэшээлнүүдые үнгэргэлгэдэ зорюулагдаа.
Түрэлхи хэлэ, уран зохёол, ёһо заншал ганса хэшээлнүүдэй үедэ ургажа ябаһан улаан бургааһадта дамжуулагдаха бэшэ, мүн бусад газарнуудта, илангаяа зунай амаралтын үедэ, номой сангуудта, музейнүүдтэ һургагдаха ёһотой гэжэ олон сугларагшад тэмдэглээ.
Түрэлхи хэлэ ба уран зохёол заалгада аха заха багшанарай, үндэр наһатай түрэлхидэй туһаламжа тон хэрэгтэй болоно ха юм.
Залуу багшанарай дээрэ шадамар бэрхэ һургагшые табиха хэрэгтэй гээд хэлсэгдээ.
Энэ шухала асуудал можо хизаарнуудта яагаад бүтээгдэнэб гэжэ һонирхолтой хэлсээн 2-дохи үдэртэнь болохоор хараалагданхай.
“Ород гүрэнэй арадуудай хэлэнүүдэй федеральна дээдэ һургуули” гэһэн эмхиин үндэр нэрэ зиндаатай мэргэжэлтэд тус хуралдаанда эдэбхитэйгээр хабаадажа, иимэ хэмжээ ябуулга Буряадта эмхидхэнэ.
Энэ хуралдаанһаа дэлгэрэнгы зураглал удаадахи дугаартаа толилхобди.
Автор: Борис БАЛДАНОВФото: https://natlang. ru/ Дуратай ажалаа эрхилжэҮнгэрһэн 5 жэлэй хугасаада «Аянша» театр аяар 15 зүжэг найруулан табяад, харагшадтаа бэлэглээ.
Тус театрта 15 мэргэжэлтэ зүжэгшэд, найруулагшад болон уран зураашад хүдэлнэ.
Үргэн ехэ Буряад оронойнгоо нютаг бүхэнэй үхибүүдтэ зүжэглэмэл наада харуулхаһаа гадуур Ород Уласайнгаа можо нютагуудаар, аха дүү болохо Монгол ороной хүүгэдтэ талаан бэлигээ үршөөһэн байнад.
- Гүрэнэй театрта хүдэлөөд, һанаа амархан ябахагүй, юундэ энэ ехэ ашаа өөрынгөө ээм мүр дээрэ тохобо гээшэбта? – гэжэ «Аянша» театр байгуулагша, хүтэлбэрилэгшэ, арадай зүжэгшэн Эржена Дамбаевнаһаа асуубабди.
- Гүрэнэй ажалда хүдэлөөд ябахада, нэгэ талаараа амар ааб даа, теэд өөрынгөө ухаан бодолдо түрэһэн һаналаа өөрынхеэрээ бэелүүлхэ арга байхагүй.
Дуратайгаа, һанаһанаа тайзан дээрэһээ харуулха гэһэн бодолдо үнинэй абтаһан аад, тэрэнээ һаял бэелүүлээб.
Һанал нэгэтэнээрээ үдэр һүнигүй ажалланабди, саашадаа хүдэлхэшьебди.
Нэгэ газарта торонгүй, ходол иишэ тиишээ зөөжэ,  соёл уралигаа олондо үзүүлхэ гэжэ нүүдэл шэглэлээр ябаһамнай энэ болоо.
Үнэхөөрөөшье, өөрынгөө хүсэ шадал, алта мүнгэ гаргажа ажаллахадаа, «зүүн хүлөөрөө» хүдэлхэ эрхэ байхагүй.
Эгээл жаахан, боди һайхан сэдьхэлтэй үхибүүдые худал наадаар зүрхыень хүдэлгэхэгүйш.
Гүлмэрхэн хүбүүд басагадые яажа мэхэлхэбши?
Бүхы талаан бэлигээ гаргажа, үнэн сэхээр оролдожо хүдэлһэн зүжэгшэдэй наада үхибүүд тон дуратайгаар харадагынь үнэн даа.
Толгойдоо түрэһэн бодолһоо бүтэн зүжэг болоторнь шата бүхэндэнь өөрөө оролсожо хүдэлнэб.
Эхилхэһээ мүнөө болотор нэгэшье зүжэг алдангүй, үхибүүдтэй адли харалсанаб.
Тиихэдээ зүжэг бүхэнэй һүүлээрнь бидэ шүүмжэлэл хэнэбди.
«Эндэ тиигэхэ аад, иигэжэ наадаабди, саашадаа тэрэнээ яагаа һаамнай дээрэ байхаб? » - гэжэ байгаад бултадаа хөөрэлдэнэбди.
Тэрэнэй аргаар зүжэгһөө зүжэгтэ урганабди, хүгжэнэбди, - гэжэ хубиин театр байгуулагша хэлэнэ.
Гүрэнэй туһаламжаар, өөрынгөө бэрхээрОрод Уласай Соёлой яаманай үүсхэлээр зохёон байгуулагдаһан «Большие гастроли» гэһэн түсэл 2014 онһоо хүдэлжэ эхилһэн байна.
Энэ түсэлэй хүсөөр театрнууд мүнгэн туһаламжада хүртэжэ, гүрэн дотороо гастрольдо ябаха аргатай болоһон юм.
Теэд энэ түсэлдэ орохо гээшэ тиимэшье бэлэн хэрэг бэшэ, гансал удха түгэлдэр һайн шанартай ажалнууд эрхимлэдэг.
Шанга гэгшын шэлэн абалгын шата дабаха хэрэгтэй.
Нүүдэл маягтай «Аянша» театрай зохёоһон ажал һонирхолтой байжа, «Большие гастроли»  гэһэн түсэлдэ оролсоһон байна.
Тэрэнэй ашаар Чечен, Мордва Уласуудай үхибүүдтэ буряад арадайнгаа баян түүхэ, соёл дурадхаа.
- Холын нютагуудта үндэһэн Буряадайнгаа соёл уралиг харуулхадатнай, тэдэ зон хэр угтажа абанаб?
- Холын газараар ябахаһаа урид тэндэхи зонтой холбоо барижа хөөрэлдэдэг аабзабди.
Бултанда ойлгосотой зүжэг харуулха байгаат гэһэн хөөрэлдөөн заримдаа болохоёо һанадаг.
Хэды тиигэбэшье һүүлэй һүүлдэ булта бүхы юумэ ойлгоод, сэдьхэлээ ханаад байдаг даа.
Жэшээнь, Чечен Уласта «Тахуунайн уршагта ябадалнууд» («Приключения Тахунай») гэһэн зүжэгөө абаашаһан байнабди.
Аяар 400 гаран үхибүүдэй урда наадажа, халуун альга ташалганда хүртэһэмнай зүб мүрөөр ябаһыемнай гэршэлбэ ха юм.
Гүрэнэй талаһаа бэелүүлэгдэдэг олон тоото грантнуудта хабаадажа, мүнгэн туһаламжада хүртөөд, олон зүжэгүүдые табиһан байхабди.
Буряад Уласай Засагай газарай, Юрэнхылэгшын грантнуудые нэгэтэ бэшэ шүүгээд, тэрэнээ бэелүүлээбди, - гэжэ Эржена Дамбаевна хэлээд, үшөө иигэжэ нэмэнэ: - Ээлжээтэ грант бэшээд, тэрэнээ шүүжэ абахабди гэжэ бата найдамтай байгаабди.
Һаяхана дүн гаргагдахадань, бидэ илагшадай тоодо ороогүйбди.
Эхилхэһээ хойшо хабаадаһан урилдаандаа шүүдэг  аад, мүнөө газаа үлэбэбди.
Энэ баһа һургуули, дүршэл болоно.
Бидэ, магад, ажалаа хүсэд һайнаар дүүргээгүй байгаабди.
Саашадаа анхаралтай байгты гэһэн хэшээл үгтэбэ ха юм.
Ажалаа эмхидхэлгэ«Мэргэжэлтэд бүхы юумэ шадаха», - гэжэ агуу Сталин дэмы хэлээгүй.
Үнэхөөрөөшье бэрхэ мэргэжэлтэн хада урбуулха аргатай ааб даа.
Тиимэһээ «Аянша» театрта дээдэ гарай зүжэгшэд уригдана.
Х. Намсараевай нэрэмжэтэ Буряад драмын академическэ театрай, хүүхэлдэйн «Үльгэр» театрай зүжэгшэд өөрынгөө гол ажалһаа гадуур хубиин театрта нааданад.
- Бэрхэ, дүршэл ехэтэй хүн байбашье, бүхы юумэ гансаараа даагаад ябахань бэрхэтэй.
-Тиимэ, тон зүб.
Түсэл бүхэндэ найруулагша, уран зураашад болон бусад ажалтан уригдадаг.
Анхан эхилхэдээ, аяар Казань, Белгород хотонуудһаа уран зураашадые уридаг байгаабди.
Тиихэдэ түрэл болоһон «Үльгэр» театрай уран зураашад, хүүхэлдэйнүүдые бүтээгшэд Сэсэг Дондокова, Чимита Зундуева гэгшэд шадамар бэрхээр ажалладаг.
Бэлэн болоһон зүжэгүүдээ «худалдаха» хэрэгтэ менеджер басагадта хандаха саг ерэдэг.
Мүнөө бидэ өөрын нюур шарайтай боложо, яһала хүн зондо мэдээжэ болонхойбди.
Тиимэһээ ажалнай зүргэдөө оронги гэхэ байнаб.
- Шэнэ зүжэг бэелүүлхын тула репетици хэгдэдэг ааб даа.
Өөрын байшан үгы аад, энэ талаар яажа гарасалдана гээшэбта?
- Бэлдэлгын ажал ябуулхадамнай, «Амар мэндэ» гэһэн буряад хэлэнэй һургуули амаргүй ехэ туһа үзүүлнэ.
Буряад хэлэнэйнгээ, соёлой түлөө оролдожо ажалаа ябуулдаг хүтэлбэрилэгшэ Дарима Геннадьевна Матхановада баяртай байнабди.
Аяар 15 зүжэгтэ хэрэглэгдэдэг хубсаһа хунар хадагалжа байха газар оложо үгэһэн Арадай Хуралай һунгамал Михаил Гергеновтэ мүн лэ баяраа мэдүүлнэбди.
Нэгэтэ шэлэһэн харгыһаа хадуурангүй, хэжэ байһан ажалаа үшөө эршэдүүлжэ, угсаата буряад арадайнгаа соёл уралиг улам бадаруулжа ябыт даа.
Урдаа табиһан түсэбүүдээ дүүргэжэ, һанаһаа бэелүүлжэ, һарбайһанаа абахыетнай хүсэнэбди!
Автор: Булат БАДМАЕВФото: Эржена Будажанаева-Будаевагай дурадхаһан зурагуудтеатр Тус фильм Татьяна Мирошник найруулна.
Энэ найруулагша урид «Буряадай үхибүүд» гэжэ фильм буулгаһан юм.
Тиихэдээ Буряадтай дүтөөр танилсажа, дахинаа бусажа, буряад соёл урлал дэлхэйдэ мэдүүлхэ хүсэлтэй болоһон байна.
Буулгагдахаяа байһан фильмын сценарииень залуу ирагуу найрагша Евгения Фахуртдинова бэшээ.
Тэрэ Буряадһаа гарбалтай, мүнөө Москвада «Русский мир» сэдхүүлдэ шеф-редактораар хүдэлнэ.
Тус фильм буулгахын тулада Ородой Холбоото Уласай Соёлой яаманһаа 70 сая түхэригэй грант абтаа.
Буряадай хэдэн онтохо ниилүүлһэн «Шэдитэ шүрэ» олондо һайшаагдаха аабза.
Жаргалма Галша хоёрой баршадаар халиһан зам харагшадай зүрхэ сэдьхэл доһолгохол ёһоороо доһолгохо.
Харин мүнөө дээрээ бэлэдхэлэй ажал ябуулагдаһаар.
Людмила ДОРЖИЕВА Тоонто Буламаа түби дээгүүр суурхуулаа                                                   Ринчинов Чимит Дарижапович Хориин аймагай Булам һууринда 1952 оной октябриин 12-то түрэһэн байна.
Дарижаб Балданович, Чимитма Гатаповна Ринчиновтэнэй гэр бүлын эгээл ехэ хүбүүн байһан юм.
Чимит 1959 ондо Буламай эхин һургуулиин нэгэдэхи классай һурагша болоһон байна.
Нютагтаа эхин классуудта һураад, саашадаа табадахи-арбадахи классуудта Хориин нэгэдэхи дунда һургуулида һураа.
Хориин нэгэдэхи дунда һургуули 1971 ондо дүүргээд, Чимит Ринчинов Владивосток хотодо оршодог дээдэ һургуулиин оюутан  болоо һэн.
Айхабтар хүндэ конкурс дабажа шадаһан хорин найман хүбүүд басагадтай сугтаа дүрбэн жэлэй туршада Номгон далайн эрьедэ бодоһон һайхан хотодо һурахадаа, Чимит Ринчинов эгээл бэрхэ оюутан гүүлэжэ, магтаалда хүртэн ябаа.
Сугтаа һураһан нүхэдынь мүнөө олондо мэдээжэ болоһон суута зүжэгшэд юм.
Заримыень нэрлээ һаа, Доржо Сультимов, Цырен-Доржо Бальжанов, Дамба-Дугар Бочиктоев, Олег Бабуев, Содном Хажитов, Иван Цыбикжапов, Любовь Цыдыпова, Елена Дамбаева, Надежда Шагдырова, Дарима Дамдинова, Бальжит Очирова гэгшэд мүн болоно.
Буряад драмын театрта 1975 ондо хүдэлжэ эхилхэдээ, Чимит Ринчинов эгээл түрүүн А. Алексинэй «Мой брат играет на кларнете» гэжэ зүжэгтэ наадаа.
Дээдэ һургуули улаан  дипломтойгоор дүүргэһэн залуу зүжэгшэн уран найруулагшадай  һонирхол абаһаар лэ татадаг һэн.
Театрай труппада оруулагдаһан залуу артистнууд тэрэ хабартаа Москва хото ошолсожо, ехэ гастрольдо хабаадалсаха аза талаантай байшоо.
Тэндэ ябахадаа, олон юумэндэ һураһаниинь, олон юумэ мэдэхэ болоһониинь ойлгосотой бэзэ.
Москваһаа бусаад байхадань, Чимит Ринчинов  Доржо Сультимов хоёрые сэрэгэй албанда татаа һэн.
Сэрэгэй албанһаа бусаһаар, залуу артист гансата хоёр рольдо наадахаар уригдаа һэн.
Нэрлэбэл, Баир Эрдынеевэй «Бэшэгдээгүй шүлэгүүд» гэжэ зүжэгтэ Хубисхалай роль, мүн Всеволод Вишневскиин «Оптимистическая трагедия» гэжэ зүжэгтэ Вайнонен матросой роль наадаһан  юм.
Эдэ хоёр зүжэг бэлэн болгогдон табигдахадаа, олон тоото харагшадайнгаа үндэр сэгнэлтэтэ хүртэһэн байна.
Эдэ жэлнүүдтэ залуу артист Чимит Ринчинов ород болон хариин оронуудай элдэб драматургнуудай бэшэһэн янза бүриин зүжэгүүдтэ таһалгаряагүйгөөр наадахадаа, бэлиг шадабарияа нилээн мүлиһэн байха юм.
Иигэжэ театрайнгаа бэрхэ артистнуудай нэгэн боложо тодороо һэн.
Россиин арадай зүжэгшэнэй үндэр нэрэ зэргэтэй болонхой Нина Гармаевна Токуренова мүн эрхим һайн наадаараа шалгаржа шадаа һэн бэзэ.
Тиигэжэ эдэ хоёр эрхим артистнарай ялас гэмэ һайхан дуэт бии болоһон түүхэтэй юм.
Саашадаа олон жэлнүүдэй туршада табигдажа байһан «Будамшуу» гэжэ зүжэгые харахаяа ерэгшэд Һорнии Пиглай хоёрой, мүн Будамшуугай (Михаил Елбонов) наадахые ехэтэ һонирхон хужарладаг байһан гээшэ.
Россиин арадай артист Михаил Гомбоевич Елбонов Будамшуугай рольдо дабтагдашагүй бэрхээр наадаһан юм гэжэ булта һайн мэдэнэбди.
«Будамшуу» гэһэн зүжэг Бүхэсоюзна телевиденидэ харуулагдаха үндэр эрхэдэ хүртөөд, хэдэн удаа сэнхир экранаар дамжуулагдаһан юм.
Һорнии Пиглай хоёрой наадаһан багахан хэһэг янза бүриин концертнүүдэй үедэ харуулагдадаг болоһон байна.
Украинын ниислэл Киев хотодо үнгэргэгдэһэн Буряадай соёлой, уран зохёолой болон искусствын үдэрнүүдтэ Чимит Ринчинов, Нина Токуренова гэгшэд хабаадаһан юм.
Тиихэдээ Чернобыльдо ойрохон оршодог Славутич хотодо болоһон концертдэ мүн лэ хабаадалсаа һэн.
Чимит Ринчиновэй наадаһан зүжэгүүдэй, байгуулһан образуудай зарим тэдыень эндэ дурдаха хэрэгтэй.
Доржо Эрдынеевэй бэшэһэн «Бальжин хатан» гэһэн зүжэгтэ Чимит Ринчинов Хүүхэн гэгээн боложо наадаһан байдаг.
Тиихэдээ энэ ехэ санаартанай түхэл шарайе тон үнэншэмэ зүбөөр гаргажа шадаһан габьяатай юм.
Баир Эрдынеев болон Ринчин Бадмаев хоёрой суг зохёоһон «Дамдин лама» гэжэ зүжэгтэ наадахадаа, Чимит Ринчинов Гэндэн хамба ламын дүрэ эли тодоор байгуулжа шадаа һэн.
Энэ зүжэг хадаа Польшо гүрэнэй Елена-Гура хотодо үнгэргэгдэһэн уласхоорондын театральна фестивальда хабаадажа, үндэр сэгнэлтэдэ хүртэһэн байна.
А. Ким гэгшын зохёоһон «Плач кукушки» гэһэн зүжэгтэ Чимит Ринчиновтэ Павел Чен гэжэ геройн роль даалгагдаа һэн.
Москва хотын шүүмжэлэгшэд тэрээндэ үндэр сэгнэлтэ үгэжэ, түбэй газетэнүүдтэ бэшэһэн байгаа.
Англи ороной гайхамшаг драматург Вильям Шекспирэй «Король Лир» гэжэ түүхэтэ зүжэг Буряад драмын театрта амжалтатайгаар табигдаа һэн.
Энэ зүжэг coo Чимит Ринчинов шог зугаа дэлгэдэг хүн (шут) боложо наадаһан байна.
Хаанай  хажууда ходо байгаад, үндэр түрэлтэ энэ хүнэй гэнтэ ямар нэгэн ушар шалтагһаа гуниглаха, уярха, муудаха болоо һаань, иимэ хүн тэрэниие хүхеэхэ, баярлуулха уялгатай байдаг һэн.
Тиихэдээ нохой шэнги үнэн сэхэ, бишэн мэтэ хүхюутэй, шогтой ходо ябаха ёһотой бэлэй.
Иимэ ахирхан байдалтай багахан хүниие Чимит Ринчинов тодо зүбөөр, бодотоор наадажа шадаһан габьяатай юм.
Чимит Ринчинов комедийнэ образуудые байгуулхадаа, шадамар бэрхэ, бэлиг ехэтэй һэн.
Жэшээнь, Геннадий Башкуевай «Чио-Чио-Сан» гэһэн зүжэг coo Санька боложо, гоёор наадаһан юм.
Тиихэдэ Бато-Мунко Пурбуевай зохёоһон «Свои люди, сочтемся» гэжэ зүжэгтэ Далай Дамбаев, К. Гольдониин  «Слуга двух господ» гэһэн зүжэгтэ Панталоне гэгшэдые сог зали ехэтэйгээр, дорюунаар наадаһан байдаг.
Чимит Ринчинов үхибүүдтэ зорюулагдажа бэшэгдэһэн зүжэгүүдтэ наадаха ехэ дуратай, ехэ бэрхээр наададаг байһан юм.
Е. Шварцай найруулан зохёоһон «Снежная королева» гэһэн зүжэг соо принц боложо наадахадаа, багашуулда ехэтэ һайхашаагдажа, тэдэнэй халуун альга ташалганда, омогорхол магтаалда хүртөө бэлэй.
Бэеэр багахан, нарин бэетэй артист хадаа Чимит Ринчинов үхибүүн боложо наадахалаараа ехэ зохидоор таарадаг байһан ха юм.
Г. Соколовагай бэшэһэн «Царевна-лягушка» гэһэн зүжэгтэ Чимит Ринчинов аймшагтай Кащей боложо наадаа.
Тиихэдээ багашуулай үнэнхэ зүрхэнһөө айхаар, үзэн ядахаар муухай амитан боложо хубилһан юм.
Япон арадай «Дурак Етаро» гэжэ онтохон соо иимэл нэрэтэй гол герой болоод наадаа һэн.
Тиихэдэ Т. Габбе гэгшын «Оловянные кольца Альманзора» гэһэн зүжэгтэ министр Флюгерио гэжэ нэрэтэй хүн боложо, эрхим бэрхээр наадаһан байха юм.
Чимит Дарижапович Ринчинов Буряад драмын академическэ театрай артист байхынгаа хажуугаар кинодо оло дахин наадаһан онсо  габьяатай ха юм.
Бүри Владивосток хотодо дээдэ һургуулида һураха үедөө тэрэ эгээл түрүүшынгээ кинодо наадаһан байгаа.
Тэрэ хадаа бүхы дэлхэй дээгүүр сууда гараһан, гайхамшаг япон арадай кинорежиссер Акира Куросава гэгшын табиһан «Дерсу Узала» гэжэ фильм һэн.
Эндэ Чимит Ринчинов япон солдат боложо наадаа һэн.
Тиихэдэ 1974 он ябажа байгаа.
Удаадахи олон жэлнүүдтэ тэрэ «Не имеющий чина» (1983 он), «Нет чужой земли» (1991 он), «Сон в начале тумана» (1993 он), «Иду, пока несут меня мои ноги» (2000 он), «Сибирская мечта» (2002 он) гэһэн фильмүүдтэ наадаха золтой байһан юм.
Эдэ олон кинодо наадажа ябахадаа, Чимит Ринчинов оронойнгоо гайхамшаг артистнуудтай дүтөөр танилсажа, саашадаа ехэ нүхэд болоһон байна.
Жэшээнь, «Дерсу Узала» гэжэ кинодо наадаха үедөө Юрий Соломин, Максим Мунзук болон бусад олондо тон мэдээжэ артистнуудтай танилсаа һэн.
Буряадайнгаа телестудида хоёр жэлэй туршада гаража байһан «Түдэб баабайнда» гэжэ нэрэтэй дамжуулгые хамаг зон ехэтэ һонирхожо харадаг байһан гээшэ.
Энэ дамжуулга журналист Жанна Дымчикова зохёон эмхидхэһэн юм.
Шэнэ дамжуулгадаа нэрэ үгэхэ тушаа хөөрэлдөөнэй болоһон тухай мэдээжэ поэт, журналист Николай Чимитович Шабаев иигэжэ дурдаа һэн: «Үхибүүдтэ зорюулагдаһан шэнэ дамжуулга Жанна Дымчиковагай эдэбхи үүсхэлээр зохёогдоод, тэрээндээ ямар нэгэн нэрэ олгохо байгаабди гэжэ хэлсээ һэмди.
Хүн бүхэн өөрынгөө дурадхал, һанамжа оруулаа һааб даа.
Гэнтэ Булат Намдакович Жанчипов: «Түдэб баабайнда» гээд нэрлэе, нүхэд», - гэжэрхиһэн юм.
Тиигээд энэ нэрэ бүгэдэндэ яһала һайшаагдаа бэлэй».
1990-ээд онуудаар Буряадай телевиденидэ элитэ поэт, Буряад Республикын Гүрэнэй шангай лауреат, хуушанай журналист Булат Намдакович Жанчипов, мэдээжэ поэт, журналист Николай Чимитович Шабаев гэгшэд амжалта түгэс хүдэлдэг байһан юм.
Иигэжэ энэ дамжуулгада Чимит Ринчинов, Россиин габьяата артистка Светлана Бунеева гэгшэд наададаг болоһон байна.
Үргэлжэлынь хожом гараха   Доржо Дамбаев, 1995-2014 онуудта “Буряад үнэнэй” штатна бэшэ корреспондент    Фото: Гэр бүлын архивһааЧимит Ринчиновзүжэгшэн  фото: Буряад Уласай засагай сайтһаа - Бидэ табадахияа московско метрополитенэй рельснүүдээр «Алас Дурнын экспрессые» аяншалгада ябуулбабди.
Тэрэнэй удха юун бэ?
Бидэ үргэн Алас Дурнынгаа ехээр мэдэгдээгүй үзэсхэлэнтэ һайхан дайдые харуулхаяа оролдонобди.
Энэмнай Алас Дурные Эхэ оронойнгоо ниислэл хототой холбохо ганса хүүргэхэн бэшэ.
Жэшээлхэдэ, «Алас Дурнын гектар» манай гүрэнэй  ямаршье хүн абаха эрхэтэй.
Энэ аргые 109 мянга гаран хүн хэрэглэжэ шадаа, тэрэ тоодо Москва хотын 1,6 мянган ажаһуугшад, – гэжэ Ородой Холбоото Уласай Засагай газарай Түрүүлэгшын орлогшо – Юрэнхылэгшын  бүрин эрхэтэ түлөөлэгшэ Юрий Трутнев тэмдэглээ.
Ниислэл хотынхид Буряад ороной вагон соо республикын гоё гоо үзэмжэнүүдтэй, Байгал далайтай болон тэрэнэй гайхамшагта һонин загаһадтай ба амитадтай танилсаха арга боломжотой.
Мүн баһа заншалта һайндэрнүүд, эдеэ хоол болон дасанууд тухай мэдэжэ абаха.
Түрүүшын харагшад вагоной шэмэглэлые һонирхожо, сэгнэлтэ үгэһэн байна.
- Алас Дурнада бүхыдөө хэды хүн зон ажаһуунаб, тэды зон үдэр бүхэндэ Москвагай метрогоор ябана.
Шухалань гэхэдэ, хэдэн сая зон манай ороной эршэтэйгээр хүгжэжэ байһан дайдые харахань гээшэ.
Энэ составые толгойлһон хоёр вагон юрын бэшэ.
Нэгэниинь Алас Дурнын ниигэмэй һалбариин дурадхаһан шэнэ оршом, «Алас Дурнын ипотекэ», «Алас Дурнын гектар» гэһэн шэнэ түлэбүүдые, ехэ һургуулинуудые, болбосоролой, аяншалгын арга боломжонуудые харуулна.
Хоёрдохи вагон соо хүрэнгэ шэглүүлэгшэдтэ хабаатай  шэнэ арганууд, жэлһээ жэлдэ байгуулагдажа байһан шэнэ экономико.
Эдэ бүгэдые хаража байхадаа, ажаһуугшад, хотын айлшад Алас Дурнын дайдаар аяншалхаяа,  магад, хуби заяагаашье энэ хизаартай холбохоёо һанаха гэжэ найданабди, – гэжэ Алас Дурные ба Арктика хүгжөөлгын сайд Алексей Чекунков хөөрөө.
«Алас Дурна – ажабайдалай газар» гэжэ нэрлэгдэһэн түрүүшын вагоной пассажирнууд ДФО-гой хотонууд яажа шэнэлэгдэнэб, ажалай һууринуудые болон болбосоролой түлэбүүдые яажа байгуулнаб, олон тоото ниигэмэй болон демографическа түлэбүүдые хайшан гээд бэелүүлнэб гэжэ мэдэжэ абаха.
Хоёрдохи вагон – «Алас Дурна – аяншалгын үргэн дайда» – пассажирнуудта өөһэдөө Россиин зүүн тээгүүрхи можо хизаарнуудаар ябаха замаа шэлэхэдэнь туһалха.
Гурбадахи вагондо хайшан гэжэ, юугээрээ Алас Дурна хүгжэлтын һайн дүнгүүдые туйланаб гэжэ мэдэжэ абаха юм.
Тэрээнһээ гадуур, вагон бүхэндэ пассажирнууд QR-кодуудаар Алас Дурнын можо хизаарнууд тухай ролигуудые хараха аргатай.
«Алас Дурнын экспресс» метрогоор хахад жэл соо ябажа байхаар түсэблэгдэнэ.
Буряад Уласай Засагай газарай сайтһааАвтор: Сэнгэ РИНЧИНОВФото: Буряад Уласай засагай сайтһааАлас Дурнын үдэрнүүд  Буряадай гүрэнэй университедэй эмнэлгын түбтэ зүүн зүгэй эмнэлгээр эрдэм мэдэсэеэ дээшэлүүлхэ хүсэлтэй аргашад сугларжа, «рефлексотерапевт» гэhэн мэргэжэлээр аргалдаг эрхэтэй болохын тула тусхай шалгалта тушааhан байна.
Бүхы Сибириин ба Алас Дурнын регионууд сооhоо гансал Улаан -Yдэ хотодо зүүн зүгэй арадуудай эмнэлгын hалбари бии гэжэ тэмдэглэгдэнэ.
Эмшэдэй мэргэжэлээрээ хубаалдаха хэмжээ ябуулга Улаан-Үдын Түбэд эмнэлгын түбтэ эмхидхэгдээ.
Аккредитаци гарахын хэрэгтэ хэрэглэгдэhэн хоёр манекенэй нэгэниинь Япон гүрэнhөө асарагдаhан, Азиин хүнэй нюур шарайтай, түhөө шэнжэтэй.
Мүнөө сагта Буряад Уласта 200 гаран зүүн зүгэй эмнэлгын мэргэжэлтэд хүдэлнэ.
Тэдэнэй тоо жэлhээ жэлдэ олошорно.
Ондоо можо хизаарнуудһаа эмшэд ерэжэ, эндэ hуралсал гарадаг болонхой.
Автор: Баярма БАТОРОВАэмнэлгэ  фото: Агын тойрогой захиргаанай сайтһаа Новосибирск хотодо үнгэргэгдэһэн «Сибириин эдеэ хоолой 7 хоног” үзэсхэлэндэ тэдэ хабаадажа, ямаршье холисогүй, сэбэр мяхаар хэгдэһэн эдеэнэй зүйлнүүдые дурадхаа.
Гэдэһэндэ шудхаһан татамал мяхан, консервнүүд, полуфабрикадууд болон бэшэшье эдеэ хоол  шүүгшэдэй тон ехэ анхарал татаа гэхэдэ алдуугүй.
Тиин  “Мяханай консервнүүд” янзада үхэрэй  мяхаар үйлэдбэрилһэн тушёнко алтан медальда хүртөө бшуу.
Олон зон  тэрэнэй шанар үнинэй һайшааһан, ямар наймаанда, хаана худалданаб гэжэ бэе бэеһээ асуудагынь мэдээжэ.
«Сибириин эдеэ хоолой 7 хоног” үзэсхэлэн Россиин зүүн зүгэй дэбисхэр дээрэ үнгэргэгдэдэг эгээ ехэ хэмжээ ябуулгануудай нэгэн болоно.
Эндэ хабаадаһан үйлэдбэринүүдэй түлөөлэгшэд Сибириин болон Алас Дурна зүгэй ехэ-ехэ наймаанай эмхинүүдэй  хүтэлбэрилэгшэдтэй, мэргэжэлтэдтэй  танилсажа, продукцияа наймаалха талаар сэхэ харилсаха аргатай.
Автор: Янжима ДАРМАЕВАФото: Агын тойрогой захиргаанай сайтһааАгын тойрог  фото: hural-buryatia. ru - Социальна хэлсээн  бага олзотой хүнүүдтэ туhалха үүргэтэй, - гэжэ Буряад Уласай хүн зониие ниигэмэй талаар хамгаалгын сайд Татьяна Быкова хэлэнэ.
Эндэ эгээл шухалань - гүрэнhɵɵ абадаг салин.
Тэрэнь регион дотор амидарал хангаха мүнгэ зɵɵриин доодо хэмжээнhээ ехэ бэшэ байха ёhотой.
Гадна программада хабаадаха хүсэлтэй хүнүүд ажалаар хангалгын түбтэ бүридэлдэ абтаhан байха ёhотой гэhэн эрилтэ табигдана.
Тус программада хабаадагшадта 8000 түхэриг стипенди үгтэдэг, харин  шэнэ мэргэжэлээр hуралсал  гараха гү, али гэбэл, мэргэжэлээ дээшэлүүлхэ хүсэлтэй хүнүүдтэ 30 мянган түхэриг мүнгэн үгтэхɵɵр хараалагдаhан.
Мүн лэ Буряад Уласай ажаhуугшад социальна хэлсээнэй туhаламжаар олзын хэрэг эрхилхэ, хубиин ажахыдаа мал үдхэхэ, ургаса тариха, гэр байраяа түймэрhɵɵ аршалалгын хэмжээнүүдые абаха болон хүндэ байдалые гаталха аргатай.
Гүрэнэй туhаламжын иимэ программада орохын тула ажаhуудаг газарайнгаа социальна талаар хамгаалгын таhаг руу хандаха хэрэгтэй.
Автор: Баярма БАТОРОВАФото: hural-buryatia.
ruСоциальна хэлсээн - Эрдэни Чимитович, танай эрхилжэ байһан мүнөөдэрэй ажал гэхэдэ, «Байкал Будда тур» гэһэн аяншалгын эмхи болоно.
Аяншалгын ямар шэглэлээр хүдэлнэ?
- «Байкал Будда тур» гэһэн аяншалгын эмхи 2018 ондо байгуулаабди.
Тус эмхи тухайгаа хэлэхын урда тээ түүхыень хөөрэхэ хэрэгтэй.
Би бүри бага наһанһаа аяншалха, шэнэ юумэ мэдэхэ дуратай байгааб.
Түрэл Эгэтын-Адаг нютагайнгаа оршон тойронхиие эдирхэн наһандаа нүхэдөөрөө шэнжэлжэ, наадан сэнгэдэг бэлэйбди.
Томохонууд болоходоо, велосипедээр һүүлээрнь мотоциклаар ой тайгаар, уһа мүрэнэй эрье худараар ябагша һэмди.
Ехэ болоходоо, энэ шунални хайшаашье үгы болоогүй, бүри эршэдэжэ, Ород Уласайнгаа хотонуудаар, хари гүрэнүүдээр аяншалдаг болооб.
Арабуудай нэгэдэмэл Эмирадууд, Турци, Тайланд, Энэдхэг, Түбэд оронуудаар ябаһан гээшэб.
Холын нютаг үзэжэ, арад зоной ажабайдал, тэдэнэй түүхэ, соёл уралигтай танилсахадаа, заатагүй өөрынгөө нютагтай болон түрэл арадтаяа адлишаахаш.
Жэшээнь, Түбэд ороной эгээл доро газарынь далайн нюрууһаа 3500 мянга гаран метр үндэртэ байна.
Харин манай Буряадаймнай Мүнхэ Һарьдагай үндэрынь 3491 метр болоно.
Хада хабсагайн хабшууда альганай шэнээн газарта оршоһон нютагуудта хүн зон яажа ажабайдалаа зохёоно гээшэб?
Хадын эгсэдэ хара шорой ондоо тээһээ зөөжэ асараад, шадаха соогоо ургамал ургуулна.
Хариин газараар ябаһанай удаа манай Буряад дайдамнай одоошье бурханай оронтой сасуулмаар гэжэ хэлэхэ байнаб.
Тэрэнэй һүүлээр Буряадайнгаа үзэсхэлэнтэ байгаали, уужам сэдьхэлтэй буряад арадайнгаа һуудал байдал олондо үзүүлхэ бодол түрөө һэн.
Хоёрдохёор гэхэдэ, бидэ, Буддын шажан баримталжа ябаһан буряадууд, бурхан, һүзэг тухай юу мэдэнэбибди?
Дасан ошоод, ламын ном уншахада, юун гэжэ ойлгоно гээшэбибди?
Жэшээнь, Буддын шажанай заншалта Сангхын түүхэ һайн мэдэнэ гүбди?
Нэгэтэ би нүхэртэеэ Сэлэнгын, Хяагтын аймагуудаар албанай хэрэгээр ябажа байха үедөө Сэлэнгэдэ аяар 5 дасан, харин Хяагтада 3 дасан бии юм гэжэ анха түрүүшынхиеэ мэдээб.
Сэлэнгын аймагай дэбисхэр дээрэ түүхэтэ Тамчын дасан хэдэн зуугаад жэлэй туршада Хамба-ламанарай хүреэн байһан юм гэжэ дуулаагүй байгаа бшууб.
Аяншалгын эмхи байгуулхадаа, Буряад оронойнгоо бүхы дасангуудай түүхэ, мүнөөдэрэй байдалтай арад түмэнөө танилсуулха гэһэн зорилго табиһан байнабди.
Нэн түрүүн лама санаартанай туһаламжаар түүхэтэ дансануудые шудалһаар, өөрынгөө мэдэсэ баяжуулха гэжэ оролдооб.
Тиигэжэ «Ехэ гороо», «Алтан гороо» гэһэн түсэлнүүд эндэл түрэһэн байна.
- Энэ түсэлнүүд тухайгаа тодорхойгоор хөөрыт.
- «Ехэ гороо» болбол Буряадаймнай 21 дасангуудта хүрэжэ танилсаха, мүргэхэ арга олгоно.
Ехэнхи ушарта хэлсэһэн үдэртөө, эртэ үглөөгүүр Улаан-Үдэһөө гаража, ямар бэ даа дасан зоринобди.
Жэшээнь, Ойхоной, Ахын, Ага тойрогой мүргэлтэй нангин шүтөөнүүдтэ, дасангуудта хүрэхэ гэбэл, хэдэн үдэрөөр ошодогбди.
Харин хоёрдохи түсэлнай «Алтан гороо» гэжэ нэрлэгдэнэ, тэрээндэмнай Буряадаймнай гол дасангууд ородог юм.
Буддын шажанай гол дасан, зүрхэн болохо Ивалгын дасан түрүүлэн ородог.
«Ехэ гороо» бултыень гаража, адиста хүртэһэн хүндэ тусхай үнэмшэлгэ барюулха түсэбтэй байнабди.
Саашадаа ябан ошон бүри ном гаргаха һанаан байна.
Бурханай ном шэнги хатуу хабтаһатай, торгон гадартай 21 хуудаһатай ном болохоор хараалагдана.
Нюур хуудаһан дээрэнь «Ехэ гороогой» гаршаг, саашаа түрүүшын аяншалгын үдэрэй түсэб үгтэхэ.
Эгээл түрүүлэн ямар дасан гү, али нангин шүтөөнэй газар хүрэнэ гээшэбибди гэжэ тодоор зураглан бэшээтэй байха.
Аяншалгын һүүлдэ түсэбөөр үгтэһэн юумэн дүүргэгдэбэ гэжэ баталһан тамга табигдаха.
Харин бүхы 21 нангин газараар ябажа ерэһэн хүн тусхай үнэмшэлгэ абаха болоно гээшэ.
- Ямар һонирхолтой гээшэб!
Буряадайнгаа дасангуудаар, нангин шүтөөнэй газарнуудаар арад зоноо аяншалуулнат.
Ехэнхидээ ямар наһанай зон таанадтай ябалсанаб?
Гансал Буряадаймнай ажаһуугшадта һонирхолтой гү?
- Юрэдөө, ямаршье наһанай хүнүүд маанадтай ябадаг лэ даа.
Шажан мүргэлэй сэдэб һэн хойнонь аха захатамнай аһан дуратайгаар оролсодог.
Гансашье манай нютагайхид Буддын шажанай, дасан дугангуудай түүхээр һонирхоно бэшэ, харин ондоо нютагуудһаа аяншад хандадаг юм.
Үнгэрһэн нажар Нижний-Новгород, Москва, Санкт-Петербург хотонуудһаа Буддын гүн ухаа шудалдаг, бурханай ном үзэдэг аяар 45 хүн манай нютаг айлшаар бууһан байна.
Тэдэ зон булта нэгэ һанал бодолтой, һонирхолтой һэн хойноо нэгэдэжэ, Буряадаймнай нангин газарнуудаар ябажа танилсаа, үргэл мүргэлнүүдые хээ.
Тэдэнэр өөһэдын багшатай, үдэр бүхэндэ бурханай ном үзэнэ, бисалгал хэнэ.
«Байкал Будда тур» шажан мүргэлэй удха шанартай аяншалга эмхидхэхэһээ гадна үшөө ямар шэглэлээр хүдэлдэг бэ?
Үхибүүдтэ болон тэдэнэй гэртэхиндэшье Улаан-Үдэ хотын түүхэтэ газарнуудаар ябажа, һонирхолтой хөөрөө дэлгэдэг байнабди.
Хүүгэдэй Эхэ орондоо дуратайгаар хүмүүжэхын түлөө Эсэгэ ороноо хамгаалгын дайнда хабаатай, мүн тэдэнэй баатарнуудта зорюулагдаһан хүшөөнүүдэй удха, тэдэнэй бии болоһон түүхэ тухай хэшээлнүүдые үнгэргэдэг гээшэбди.
Мэнэ һаяхана Багшанарай колледжын оюутадтай хамта Байгал далайтаяа танилсаһан аяншалгада ябажа ерээбди.
Үшөө тиихэдэ һургуулиин үхибүүдые бүхы анги ангяарнь абажа, хүдөө нютагаар айлшалдаг байхабди.
Һургуулиин үхибүүд болон оюутад бидэнтэй аяншалхадаа, “Пушкинская карта” хэрэглэхэ аргтатай.
Юрэдөө, аяншалхаяа һанаһан зониие абажа, дуратай байһан нютагаарнь амаруулха аргатайбди.
Энэл зун Москва, Санкт-Петербург хотын байкернууд манда хандахадань, мототур зохёожо үгөөд, Баргажанай һайхан дайда абаашажа, сэдьхэл зүрхыень ханаагаа гээшэбди.
Юрэдөө, аяншалгын элдэб талаар ажал ябуулнабди.
Буряадтамнай аяншалга тухай яһала олоор хэлсэдэг болонхой.
Энээниие арсахашье, мүн дэмжэхэшье зон олдодог.
Буурал Буряадтаа аяншалга хүгжөөжэ, алта мүнгэ, олзо оршо оруулха аргатай гээшэ гүбди?
Али заншалта ажалаа хээд, үхэр малаа үсхэбэрилөөд ябаашамнай дээрэ гү?
Манай нютагта дулаахан, аяншалгада тааруу уларил гэхэдэ, гансал нажарай гурбан һара болоно.
Үшөө тиихэдэ заншалта һайндэр Сагаалганай үедэ айлшад олоороо ерэнэ.
Хүн зониие нютагаа ерүүлхын тула һонирхолтой хэмжээ ябуулгануудые үнгэргэжэ байха хэрэгтэйл даа.
Хэды шэрүүн уларилтай байбашье, аяншалга хүгжөөхэ дүүрэн аргатайбди.
Тэндэ мүнгэн ехэ, һайнаар хүдэлбэл, олзо олохоор.
Эгээл бэрхэшээлтэ асуудалнууднай гэхэдэ, хүдөө нютагуудаарнай болбосон түхэлтэй жорлонгууд үгы байна.
Олон тоото айлшадаа угтахадаа, эшэхэ, улайха сайха саг ерэдэг гү?
Бэрхэшээлнүүд гэжэ байгаа юм ааб даа.
Бидэ айлшадтаяа холбоо барижа, ерээдүйнгээ аяншалгаяа түсэблэжэ байхадаа, дутуу дундануудаа сэхэ руунь хэлсэдэгбди.
Үнэн дээрээ 200 гаран айлшадые гансата угтан абаха зохид буудалнууд Байгалай эрьедэ үгы.
Олон зониие багтааха конференц-залтай амаралтын газарнууд гэжэ байхагүй.
Максимиха һууринда үсөөхэн зониие багтааха тиимэ залтай 1-2 зохид буудал байна.
Холын бэшэ сагта бэелүүлхэеэ һанаһан түсэбүүдээрээ хубаалдаха аргатай гүт?
«Ехэ гороо», «Алтан гороо» гэһэн түсэлнүүдээ ганса буклет хэблэжэ бэшэ, харин видео буулгажа, тэрээн дээрэ гоёор уншаад, багахан танилсалгын фильмүүдые  бүтээхэ һанаан байна.
Сэхыень хэлэбэл, хэхэ ажал олон даа.
Аяншалга эмхидхэхэ, хүгжэлтын һургуули үгэхэ, теле-дамжуулгануудые бүтээхэ гээд лэ, ямар ехэ ажал хэнэ гээшэбта.
Хаанаһаа саг олдодог юм?
Энэ наһандаа гансал дуратай ажалаа хэхэ мүртөө хүндэ туһатай ябахаб гэжэ бүри 25-тай байхадаа, өөрөө өөртөө тангариглаһан байнаб.
Тэрэнээ алдангүй ажабайдалаа зохёоноб гэжэ хэлэхэ байнаб.
Дуратай ажалаа хэхэдэ, саг олдоод лэ байдаг.
Зай, Эрдэни Чимитович, һайн бэлэйт.
Саг оложо, һонирхолтой хөөрэлдөө эмхидхэһэндэтнай баяр хүргэнэбди.
Хэжэ байһан ажалтнай хүгжэг, саашанхи бодолнуудтнай бэелэг.
Автор: Булат БАДМАЕВФото: Эрдэни Дымчиковэй дурадхаһан гэрэл зурагуудаяншалга Гэр бүлын үндэһэ бэхижүүлһэнэй, эжын үндэр нэрэ үргэһэнэй, мүн үри хүүгэдээ һайнаар хүмүүжүүлһэнэй түлөө Юрэнхылэгшэ Ород Уласай 7 эжынэртэ «Эхэ — герой» гэһэн нэрэ олгохо тухай зарлигта гараа табиба.
Заха холын Захааминай Михайловка һууринда ажаһуудаг олон хүүгэдэй эжы иимэ үндэр нэрэ зэргэтэй болоһондонь, Буряад Уласай ажаһуугшад маша ехэ баяртай байна ёһотой.
Эхэ герой наһанайнгаа хани нүхэр Алексей Александрович Анулеевтэй хамта алтан дэлхэй дээрэ 10 хүүгэдые түрэжэ, хүнэй зэргэ хүнүүд болгожо байна.
Үхибүүдэйнь эгээл ахань 20-той, харин одхониинь ойндоо һая хүрэһэн.
Мүнөө үедэ аяар 10 үхибүүдые түрэжэ үндылгэхэ гээшэ тиимэшье бэлэн хэрэг бэшэ.
Эдеэлхэ хубсалуулхаһаа эхилээд, эгээл түрүүн үхибүүн бүхэндэнь анхаралтай хандаса хэрэгтэй юм ааб даа.
Хүн болохо багаһаа, хүлэг болохо унаганһаа гэжэ дэмы хэлэдэггүй.
Олон хүүгэдэй эжы Людмила Николаевна Бадмаева Алас Дурна зүгэй тойрогто иимэ үндэр нэрэ зэргэдэ ори гансаараа хүртэбэ.
Хүндэтэй эжынэрые Юрэнхылэгшэ өөрөө Москва хотодо амаршалаад, орденоор шагнаха юм.
Үшөө тиихэдэ урмашуулгын мүнгэн бэлэг хараалагдана.
Автор: Булат БАДМАЕВ “Тоглолтонуудаа Яруунын аймагһаа эхилхэмнай.
Нарһатын ажаһуугшадай урда декабриин 2-то концерт-наадаяа харуулхабди.
Декабриин 3-да П. Чайковскиин нэрэмжэтэ урлалай колледжын тайзан дээрэһээ “Алдар суутай Агамни” гэжэ тоглолтоёо Буряадай ажаһуугшадта бэлэглэхэбди, - гэжэ Оюна Шираповна мэдээсээд, иигэжэ онсолбо, - байгша ондо Агымнай тойрог 85 жэлэйнгээ ойн баярые тэмдэглээ.
Тэрээндээ зорюулһан тусхай программатайбди - Агадаа мэдээжэ шэнэхэн дуунуудые бэлдээ һэмди.
Хүгжэм зохёогшо Баир Дамдинжаповай дуунууд дуулагдаха.
Үшөө тиихэдэ Дашима Цынгуева дуунуудта үгэ ба аялга һайханаар зохёоно – зохёохы үдэшэньшье болоо һэн.
Тэндэһээ дуунууд дуулагдаха.
Манай театрай мэргэжэлтэн Оюна Базарова дуунуудай үгэнүүдые бэшэнэ.
Мүнөө дээрээ Баруун тээ ябаһан хүбүүдтэ зорюулһан “Тангаригтаа үнэн хүбүүднай” гэжэ дууень дуулахабди.
Ага нютагтаа зорюулһан дуунуудшье байха.
30-аад номертой ехэхэн программатай ерэхэеэ байнабди”.
Харин декабриин 4-дэ Г. Цыдынжаповай нэрэмжэтэ Буряадай гүрэнэй Оперо болон баледэй театрта “Амар сайн” театрай хоёр ехэ тоглолто болохо юм.
Хоёр ехэ программа - “Модэ.
Хүннүүдэй түүхэ”, “Хүхөө Намжил.
Морин хуур тухай домог” харуулагдаха.
Хоюулыень Олег Юмов найруулан табяа.
Түрүүшынхинь – этно-балет һаа, хоёрдохинь – этно-мюзикл болоно.
“Модэ.
Хүннүүдэй түүхэ” – шэб шэнэхэн найруулгань.
Либреттыень Алексей Тенчой лама бэшээ.
Агаһаа гарбалтай Аюша Эрдынеевтэй (Алексей Тенчой) «Алтарганын» үедэ танилсаһанаа Оюна Шираповна хөөрөө.
Бэлигтэй уран зохёолшын хэдыхэн үдэр соо үгэ бэшэжэ үгэһэндэнь, гайхал дүүрэн байһанаа мэдүүлээ.
«Хүхөө Намжил» баһал шэнэ найруулгамнай гэхэдэ болоно.
Табигдаһаар жэл тухай боложо байна.
Морин хуур хаанаһаа бии болоһон бэ гэжэ манай тайлбари юм.
Авторынь – Николай Шабаев.
Дуунуудыень манай хүгжэмшэд бэлдээ», - гээд, Оюна Шираповна тэмдэглэбэ.
Өөрөө арадай дуунуудые дууладаг Оюна Дарижапова искусствоведениин эрдэмэй кандидат юм.
Арадай дуу- нуудай суглуулбари - “дууладаг ном” хэблэн гаргаһан габьяатай.
Ном соо үгтэһэн штрих-кодоор Интернедтэ ороод, дуу шагнаха арга олгуулһан.
Автор: Сарюуна ЭРДЫНЕЕВА  фото: Буряадай Һур харбалгын федерациин зураг Буряад Уласта шэнэ лукодромой ашаглалда тушаагдаһанай удаа иимэ мүрысөөнүүд жэлһээ жэлдэ эмхидхэгдэнэ.
Юуб гэхэдэ, зүүн зүгтэ хүйтэн хаһын ерэхэдэ, мүрысэхэ, һорилго хэхэ байшанууд үгы юм.
Гэхэтэй хамта үбэлэй халаан эхиеэ абажа, харбагшад 18 метртэ мүрысэжэ эхилнэ.
Мүрысөөн наһанай хоёр бүлэгтэ үнгэргэгдөө.
Бүхы дээрээ 500 гаран  тамиршад түрүү һуури эзэлхын түлөө тэмсээ.
Өөрын талмай дээрэ Буряадай тамиршад 18 медаль абажа шадаа.
Классическа  номо һуршаар харбалгын хубиин тоосоондо 21 наһа хүрөөдүй тамиршадай дунда Энхэ Хандуев болон Эржена Очирова түрүү һууринуудта гараа.
18 наһатай тамиршадай дунда хоёр алтан медаль Эрхүү можын түлөөлэгшэд абажа, олониие гайхуулаа.
Бусад шангай һууринуудта Буряадай тамиршад гараа.
Буряадай 21 наһатай тамиршад командна тоосоондо хоёр алтан медальда хүртөө.
18 наһатайшуул хоёр дахин 2-дохи һуурида гараа.
Блочно түхэлэй номо һуршаар харбалгада Анастасия Батуева чемпион боложо тодороо.
Хубиин тоосоондо үшөө гурбан алтан медаль Үбэр Байгалай хизаарай тамиршад шүүбэ.
Командна тоосоондо 21 наһа хүрөөдүй Буряадай эрэшүүл, эхэнэрнүүд түрүү һууринуудта гараһан байна.
Удангүй Орёл хотодо “Надежды России” гэһэн бүхэроссиин мүрысөөн залуушуулые болон эдиршүүлые суглуулха.
Улаан-Үдэдэ шалгарһан харбагшад тиишээ ошохо аргатай болоо.
Автор: Борис БАЛДАНОВФото: Буряадай Һур харбалгын федерациин зураг тамир Улаан-Үдэ хотын захиргаанай болбосоролой хорооной түрүүлэгшын орлогшо Любовь Цепковагай хэлэһээр, габшагай һарын үедэ хотын һургуулинуудта, хүүгэдэй сэсэрлигүүдтэ нэгэ мянга гаран хэмжээ ябуулганууд эмхидхэгдээ.
- Мүнөө үедэ Улаан-Үдэдэ 130 буряад хэлэнэй багша һургуулинуудта хүдэлнэ.
Мүн сэсэрлигүүдтэ оройдоол 36 хүн тоологдоно.
Энэ байдалые һайжаруулха һанаатайбди.
Юуб гэхэдэ, бүхы һуралсалай гуламтануудта буряад хэлэнэй багша хүдэлбэл, түрэл хэлэмнай хүгжэлтын шэнэ харгыда гараха һэн, - гэжэ Любовь Цепкова һанаата болоно.
Буряад хэлэнэй һарын һүүлшын шата болбосоролой хорооной ЦМРО түб һонирхолтойгоор зохёон эмхидхээ гээшэ.
Мэргэжэлтэн Гэрэлма Дымчиковагай хэлэһээр, 63-дахи һургуулиин хүтэлбэрилэгшэд дуратайгаар энэ хэмжээ ябуулга угтан абаа.
- Буряад хэлэнэй габшагай һарын һүүлшын найр нааданай үедэ гурбан урилдаан эмхидхэгдээ.
Эндэ 145 үхибүүн хабаадаба гээд хэлэлтэй.
Хотын бусад мүрысөөнүүдэй илагшадта бидэ шангуудые барюулаабди, һуралсалай гуламтануудай эдир артистнар һонирхолтой тоглолто харуулжа, түрүү һуури эзэлэгшэдые амаршалаа, - гэжэ Гэрэлма Дымчикова хөөрэнэ.
Үглөөнһөө хойшо 63-дахи һургуулиин номой сангай хоёр таһалгада уранаар уншалгын болон олондо дуратай болоһон “Дүрбэн тэгшэ” гэһэн урилдаанууд үнгэргэгдөө.
- Буряадай мэдээжэ, мүн залуу уран зохёолшодой шүлэгүүдые хабаадагшаднай сээжээр хэлээ.
Ганса буряад үхибүүд бэшэ, мүн бусад яһатан эндэмнай хабаадаһаниинь һайшаалтай.
Гоё буряад хубсаһа үмдөөд,  буряадаар шүлэг хэлэжэ байхыень хараад урмашамаар.
Буряад шүлэг, оньһон үгэнүүдые, таабаринуудые, онтохонуудые ойлгоогүй һаа, эшэнгүй, заал һаа һурагты, һонирхогты, юун тухай эндэ хэлэгдэнэб гэжэ.
Ород хэлэн дээрэ гү, буряадааршье һаа, номуудые уншагты, - гэжэ гол шүүгшэ, хүүгэдэй “Үльгэр” театрай зүжэгшэн Зоригто Дагбаев хабаадагшадта хандаба.
4-5-дахи классай уран уншагшадай дунда 59-дэхи гимназиин Валерия Цыренжапова (Маргарита Дугарцыреновна Шожоева багшань) түрүүлжэ гараба.
6-7-дохи классуудай үхибүүдэй дунда 55-дахи һургуулиин шабинар Сойжина Самбялова, Адиса Дашиева (багшань Цымжидма Викторовна Гомбоева) гэгшэд эрхимлээ.
32-дохи һургуулиин Святослав Перенов, 38-дахи һургуулиин Виктория Кутузова, Вера Мордовская гэгшэдые нэрлэмээр.
Буряадай уран зураашадай бүтээлнүүдтэ ами үгэхэ гэһэн даабари “Уран зураагай юртэмсэ” янзада үгтөө.
Багахан зүжэгүүдые, дуу, хатар гүйсэдхэжэ, зураг дээрэ харуулагдаһан оршон байдалтай хабаадагшад танилсуулаа.
Тус урилдаанда һуралсалай 6 гуламта хабаадаа.
Энэ һонирхолтой хэмжээн анха түрүүшынхиеэ болоһон байна.
Буктрейлернүүдэй “Эрхим баян – эрдэм ухаан” гэһэн урилдаан  түрүүшынхиеэ мүн эмхидхэгдээ.
Үхибүүд ном уншажа, багахан видео-соносхол бэлдэһэн байна.
10 хабаадагшад буряад уран зохёолшодой номуудта һайн реклама хээ гэхэдэ, алдуу болохогүй.
Эндэ 32-дохи һургуулиин шаби Аюр Балданов түрүүлээ.
- Буряад һарын түгэсэбэшье, хэхэ ажал хэрэгнай үшөө ехэ.
Мүнөө үедэ 32 сэсэрлигтэ буряад хэлэн дээрэ харилсаха бүлгэмүүд хүдэлжэ байдаг.
4 һургуулиин эхин классуудта буряад хэлэ гүнзэгыгөөр шудалха классуудые нээгээбди.
Энэ хэрэг хүн зоной һонирхол ехээр татана.
Тиимэһээ ажал үргэлжэлүүлэгдэхэ, - гэжэ Любовь Цепкова мэдүүлнэ.
Автор: Борис БАЛДАНОВФото: Борис Балданов  фото: «Буряад үнэнэй» архивһаа    - Һургуулиин шабинар байхадаа, Цырендолгор эгэшэтэеэ суг дуулажа, “эгэшэ, дүү Дамбаевууд дуулахань” гүүлэдэг байгаабди.
Хамта табан үхибүүд һэмди.
Гурбаниинь – хоёр хүбүүд, би гээд үлөөбди.
“Байгал” гэһэн мэргэжэлтэ ансамбльда суг амжалтатай хүдэлжэ, дуулалдажа, намтаяа ябаһан Дулма дүүмни (анхан “Синие ели” гэһэн П. Дамирановай дуугаар 1994 ондо конкурсдо шалгараа бэлэйбди) харгын аюулһаа наһа бараһаниинь ехэл харамтай байдаг даа.
Анха түрүүшын дуунуудтнай ямар дуунууд байгааб гэжэ асуухадатнай, эгээл түрүүшынхиеэ эдэ дуунуудые гүйсэдхэжэ, артистка болоһомби гэжэ омогорхохоор дуунууд олон даа.
Зүгөөр дуунай удха зүбөөр хүгжэмдөө дамжуулжа шададаг эди шэдитэй байһан алдар суута композитор Базыр Цырендашиевай (дэлдэгэр галзууд угтай байгаа), баһал ехэ талаан бэлигтэй поэт ябаһан Дондог Улзытуевай зохёоһон “Намар” гэһэн дууень би анха түрүүшынхиеэ дуулажа, үргэн олон шагнагшадтаа хүргөө бэлэйб:Шулуун дээгүүр миралзаад,Шугын горход хайнагтаа.
Халуун зүрхым шатааһанХалюун намар хаанаб даа.
Тиихэдэ бултанда мэдээжэ болоһон “Ононой эрье дээр” гэһэн арадай дуун хадаа эгээл түрүүн дуулаһан дуунуудайм нэгэн боложо, зохёохы ажалыем шэмэглээ һэн, - гэжэ дуушанай хүнгэн бэшэ харгы замай түрүүшын алхамууд тухай Дарима Дамбаевна хөөрэхэ зуураа бэлигэйнь эхи табиһан багшанар тухайгаа ехэ зохидоор дурсаа, хөөрөө бэлэй.
Улаан-Үдын П. И. Чайковскиин нэрэмжэтэ хүгжэмэй училищиин оюутан болохо, олондо мэдээжэ багша Ардан Фёдорович Зонхоевто һураха зол эдирхэн Дарима басаганда тудаба.
Чаанза заалгажа байһан, гэбэшье ноотошье мэдэхэгүй, зүгөөр дуулаха дуратай басагые үүдэнэй саанаһаа дуулахыень шагнаһан А. Ф. Зонхоев «дуушан заабол болохол даа» гэжэ этигэн, наһанайнгаа нүхэр З. Б. Тогочеева (тэрэ үедэ училищиин директор байгаа) түрүүтэй багшанарай комиссида шалгуулһанайнь удаа Ородой Холбоото Уласай арадай артист Клавдия Гомбоева-Языкова даажа абаа бэлэй.
«Нэн түрүүн Клавдия Ивановна багшамни дуулаха үедөө зүбөөр амилха, амияа саг соонь абаха, хоолойгоо һорихо бусад онол аргануудта һургаба.
Һүүлдэнь энэ училищиин багша,  гүрэнэй филармониин уран һайханай талаар хүтэлбэрилэгшэ байһан Жамсаран Дармаевич Дандаров түрүүшын дуунуудай (“Намар”, “Ононой эрье дээр”) нугалбари, аялга, удхыень зүбөөр дамжуулха аргануудые залуу оюутандаа  заагаа һэн.
1977 ондо хатарнуудые олоор харуулдаг байһан “Байгал” ансамблиин дуушан Ч. Г. Шанюшкинагай Эрхүү ошохо аргагүй болоходонь, залуу  дуушан Дарима Дугданова уригдажа, баяан дээрэ наададаг И. М. Емельяновай (бэлигтэй дуушан Дымбрын Ринчиновагай хани нүхэр) хүгжэм доро дуунуудаа хангюурдаа бэлэй.
Дуунуудаар жэргээл 45 жэлнүүд.
Арадай дуунуудые аргагүй гоёор гүйсэдхэдэг,   хонгёо һайхан, шанга хоолойгоороо олониие гайхуулдаг байһан мэдээжэ артистка Буда-Ханда Тарбаевна Дашиеваһаа жэшээ абан, бэлиг талаанһаань хубаалдаха золтой байһан тухайгаа хөөрэһэн Дарима Дамбаевнае арадтаа суутай эгэшэ дуушан ехэ дэмжээ, үргөө һэн.
-Эды олон жэлнүүд соо бүхы СССР гүрэн соогоо, хариин оронуудаар, Дунда Азяар хэдэн һара, жэлээр ябажа, түрэл арадайнгаа урданай болон тэрэ үеын дуунуудтай танилсуулха ехэ үүргэ намда даалгагдаа гээшэ.
Гэбэшье өөрынгөө дуунуудые дуулаха гэжэ оролдооб, ондоо хүнэй гүйсэдхэһэн репертуар дабтахагүй гэһэн зорилго урдаа табижа, олон дуунай анха түрүүшын гүйсэдхэгшэ болоһон байнаб.
Жэшээнь, “Хани нүхэд”, “Ерэхээ яагааш”, “Хэжэнгэмни”, “Жара наһанай жаргал” гээд тоолохоор даа.
Хүнэй сэдьхэл хүдэлгэхэ бэлигтэй Базыр Цырендашиевай дуунууд намда тон дүтэ байдаг.
Тиихэдэ өөр тухайгаа поэт Николай Чимитович Шабаевта хөөрэхэдэмни, Наранбаатартай (монгол композитор) хамта “Дарима” гэһэн минии намтар тухай хөөрэһэн гоё дуу намдаа бэлэглээ бэлэй.
Монгол ороноор ябахадаа, түрэл орон соогоо олон тоото конкурс, харалгануудта илажа гарааб.
Илангаяа Монголдо илаһан “Насны намар” гэһэн дуумни манай шагнагшадта ехэтэ һайшаагдаа бэлэй, - гэжэ баясан хөөрэһэн Д. Д. Дугдановагай зохёохы ажалые  “Дэлхэй минии альган дээр” (хүгж.
С. Манжигеевэй) гэһэн огсом аялгатай, зохидхон дуун шэмэглэнэ.
Үнэхөөрөө бүхы дэлхэйгээр буряад дуугаа таталуулжа, шэхэнэй шэмэг болгожо, олон оронуудаар дуулан ябаһыень гэршэлнэ бшуу.
Шүлэгүүдээ дурадхаһан Хэжэнгымнай бэлигтэй поэт Владислав Тугдэмэйн үгэ дээрэ Пурбо Дамирановай хүгжэмөөр “Хэжэнгэмнай”, “Хүртэй”, “Хөөрхэ” гэһэн шэнэ дуунууд концертыень шэмэглэнэ.
«Иимэ бэлигтэй хүнтэй танил байһандаа баярланаб”, - гэжэ дуушан тэмдэглээ һэн.
-Дуун хадаа минии хуби заяан, ами наһан, ажамидарал, минии зол жаргал, сэдьхэл, минии һанаан бодол гээшэл даа.
Дуунайнгаа удха шанар харагшад, шагнагшадтаа дууһан дамжуулха гэжэ оролдодогби.
Бэлигтэй    поэт Лопсон Тапхаев наһа барахынгаа урда тээ гурбан шүлэгөө дуун  болгохыем дамжуулаа һэн.
“Моритой басаган” гэһэн шэнэ дууень (үг.
Л. Тапхаевай) композитор Галмандах Баттулга бэшээ, энэ дуунай премьерэ болохо.
Хормейстер Баярма Овчинниковагай хүтэлбэри доро “Наһанай эрьесэ” гэһэн шэнэ дуу баяр ёһололойнгөө (зохёохы ажалайнгаа 45 жэлдэ) үдэшэ дээрэ дуулахаб.
“Байгалаймнай” бүхы зохёохы коллектив, мэдээжэ дуушад Бутидэй Дондог, Болот Сандипов, Андрей Чимитдоржиев, Саян Цымпилов, Мүнхзул, бусад бэрхэ-бэрхэ хатаршад юбилейнэ тоглолтодомни хабаадажа, шагнагшадаймнай, харагшадаймнай урма зориг бадаруулха байха.
Өөртэмни һайшаагдадаг “Зүүдэн соо”, “Гоёхоноороо” дуунуудаа шагнагшадтаа зорюулхаб.
Мүнөөнэй  хүндэ хүшэр сагта (дайтай. ) эбтэй эетэй, элүүр энхэ ажаһуужа, бэе бэеэ гамнажа, хайрлажа, хатуу хүндэ сагые дабажа, бэе бэеэ дүнгэжэ, сэгнэжэ ябаял даа!
Зугаатай, хүхюун дорюун, бурхантай, буянтай ябахамнай болтогой!
Ноябриин 5-да болохо концерт наадандаа бултыетнай уринабди, хүлеэнэбди,- гэжэ Россиин габьяата артистка Дарима Дугданова Хэжэнгэ нютагаархидтаа, дуунда дуратайшуулдаа урилгаяа дамжуулна һэн.
Буряад ороноймнай “булжамуур” болоһон суута дуушандаа, бэлигтэй Дарима Дугдановада  элүүр энхые, бүхы дэлхэйн һайн һайханиие хүсэе!
Автор: Бэлигма ОРБОДОЕВАФото: «Буряад үнэнэй» архивһааДарима Дугданова Энэ ажал 2021 оной октябрь һарада бэелүүлэгдэжэ эхилһэн байна.
Тиин мүнөөдэрэй байдалаар Сэлэнгын аймагта 26 км зайда харгы асфальтаар хушагдаа.
Ерэхэ 2023 ондо үшөө 4 км харгы шэнэлэгдэхэ юм.
2023 ондо ажалнууд үргэлжэлхэ.
Сэлэнгын аймагай дэбисхэр дээгүүр гарадаг харгы 30 модоной зайда асфальтаар хушагдахаар түсэблэгдэнэ.
Энээн тухай хэлсээн баталагдаха, - гэжэ  Буряадай Толгойлогшо тэмдэглээ.
Тиихэдэ Захааминай аймагта 4 модоной зайда харгын заһабарилга түгэсэжэ,  ашаглалда тушаагдаба.
Эндэ автобусуудай тогтодог газарнууд зохёогдоо, 4 светофор тодхогдоо, ябаган зоной зүргэнүүд (тротуарнууд) бэлдэгдээ.
2023 ондо заһабарилгын ажалнууд мүн лэ үргэлжэлжэ, 30 км харгы һэльбэн шэнэлэгдэхэ юм.
Гэхэтэй хамта Буряадай Толгойлогшо Алексей Цыденов Закаменск хотын ниитын унаагай жолоошодто ПАЗ түхэлэй 2 автобусой түлхюурнүүдые барюулаа.
Хото соогуур зониие шэрэдэг автобусууд хуушараа, тэдэнэй эбдэрһэнһээ боложо, заримдаа зон ябагаар ябаха баатай болоно.
Тиимэһээ шэнэ автобусууд тон хэрэгтэй байгаа.
Энэ асуудал мүнөө шиидхэгдэбэ.
Буряадай Толгойлогшодо баяраа  мэдүүлнэб, - гэжэ Закаменск хотын засаг дарга  Михаил Цыренов хэлэбэ.
Энэл үдэр Зэдын аймагай Петропавловкада IT-куб, үхибүүдэй эмнэлгын газар, Доодо Үшөөтэй һууринда шэнэлэгдэһэн һургуули, Буряадай түрүүшын эрдэмтэн Доржи Банзаровта зорюулагдаһан хүшөө болон музей нээгдэбэ.
Буряадай Толгойлогшо Алексей Цыденов шэнэлэгдэһэн байшангуудай  нээлгын хэмжээ ябуулгануудта мүн хабаадаа.
Автор: Янжима ДАРМАЕВАФото: Буряад Уласай засагай сайтһааЗасагай газар  «Мы» гэжэ Бүхэроссиин хэмжээнэй үндэһэн зураглалнуудай урилдаанда «Газарай амисхал.
Дыхание Земли» гэжэ нэрэтэй бүтээлээ дурадхаад эрхимлэбэд.
Тус ажал «Зандинай дуган» гэһэн нэгэдэлтэй хамта «Үндэр» видеостуди Буряад Уласай Соёлой яаманай грантын ашаар бүтээбэд.
- Энэ урилдаанда Ород Уласай 80 можо нютагһаа хабаадагшад 882 ажал дурадхаба.
Шан барюулгын баяр ёһолол Тюмень хотодо үнгэрөө.
Тэндэ хэдэн үдэрэй туршада һонирхолтой дүхэриг шэрээнүүд эмхидхэгдээ, ажал нэгэтэн дүй дүршэлөөрөө хубаалдаа.
Буряадһаа, Эрхүү можоһоо Валентина Мардаева, Елена Бадашкеева болон бидэ гурбан тэндэ хабаадаабди, - гэжэ үргэн арга боломжотой «Үндэр» видеостуди байгуулагша, сэдхүүлшэн Владимир Ширапов хөөрэнэ.
Иимэл богонихон удха түгэлдэр бүтээлнүүдһээ эхилжэ, алхам алхамаар «ехэ» кино бүтээдэгынь мэдээжэ.
Ерээдүйдэ энэ студиинхид буряад арадтаа хабаатай кино бүтээжэ, үргэн экранда харуулха бэзэ гэжэ найдамаар.
Энэ ажал хэхэдэнь, туһаламжа үзүүлһэн нүхэдтөө, хабаадалсаһан зүжэгшэдтөө автор Владимир Ширапов тон ехэ баяраа мэдүүлнэ һэн.
Автор: Булат БАДМАЕВ  Сэсэгма Цыриторова, буряад хэлэнэй багша, hургуулиин завуч: Хүбүүнэйнгээ хүүгэдэй сэсэрлигтэ ябахада, гэртээ сүлөөтэй сагтань телефон ехээр барюулдаггүй байгаабди.
Һургуулида ороходонь, хэшээлнүүдтээ абаад ябахыень юрын кнопкотой телефон абажа үгөөд, гэртээ бага сага смартфоноор наададаг hэн.
Тиигээд 5-дахи ангиин болоходоо, хүбүүмнай гэнтэ ёhото «буhалгаа» хэhэн юм: «Би иимэ юрын телефонтой hургуулидаа ошохогүйб!
Тэндэ бүхы хүүгэд телефоноор наададаг, элдэб hонин нааданууд тухай хоорондоо хөөрэлдэдэг.
Харин би тэрэ нааданууд тухай оройдоо юушье мэдэхэгүйб, дуулаашьегүйб.
Нүхэдтэеэ хөөрэлдэхэ юумэн үгы! »Бидэ хүбүүгээ ехээр хайрлажа, смартфонииень hургуулидань үгэдэг, гэртээшье удаахан наадхуулдаг болообди.
Теэд адаглахада, хэмгүй ехээр анхаран, гаджедhаа hалахаяа болиходонь, дахин хинан хизаарлажа эхилээбди.
Ёhото тэмсэл дайн болодог даа!
Татьяна Чимитова,  врач-рентгенолог, дизайнер, уран зурааша - иллюстратор, Ага тосхондо «Студио 1.
0. 8. » гэhэн зохёохы мастерской байгуулагша:Би хоёр хүбүүдэй эжыб.
Тиигээд нялха багаяа унтуулха, эдеэлүүлхэ үедөө аха Тензин хүбүүнэйнгээ хажуудамни гонгиножо, шууяжа, hаалта үзүүлхэгүйн тула смартфон барюулжа hамааруулдаг байгааб.
Тэрэ дары амгалан тэнюун байдал тогтохо.
Саашадаа хүбүүмнай өөрөө телефон эрижэ абаад, удаан сагай туршада наададаг болоод, буляажа абахада бархирха.
Тиигээд, минии ажаглалтаар, эсэгынгээ гү, али минии телефон руу  удаан шагаахада, баhа адли өөрынгөө гаджет руу шунахайран харадаг байгаа.
Тиимэhээ би нэн түрүүн өөрыгөө хизаарлахые оролдодогби.
Телефон руу ехээр шагаангүй, хүбүүнтэеэ зураг зураха, ном уншаха, ондоо hонин наадануудые наадаха гэжэ оролдодог болооб.
Арюна Дармаева, юрист:Манай 5-тай Дари басаган баhал телефоноор наадаха аргагүй дуратай.
Гартань смартфон барюулхада, шууяхаяа, гонгинохоёо болёод, удаан сагай туршада абяа аниргүй hуухадань, сүлөөтэй, амгалан байдал тогтодог.
Теэд үнжэгэн бишыхан бэедэнь, ухаа сэдьхэлдэнь хорото нүлөө үзүүлэгдэнэ ха юм!
Тиимэhээ басаганайнгаа анхарал телефонhоо зайсуулжа, сэбэр агаарта сэнгүүлдэг, хүгжэлтэдэнь туhатай наадануудаар, гоё зурагуудтай номуудаар hонирхуулхые оролдодог болообди.
Мүнөө олон залуу бүлэнүүд үхибүүдтэеэ хамта наадахын, тамираар хүгжөөхын хэрэгhээ хашаржа, смартфонуудые барюулжа hамааруулаад, бэеэ сүлөөлхые оролдодог гэжэ эли.
Теэд ерээдүйн сагта тэрэнь үхибүүдые  элдэб янзын үбшэнгүүдээр,  ехэ гасалан зоболонгуудаар эрьеэд сохижо магадгүй.
Людмила Будаева, багша, психолог, буряад хэлэнэй «Толи» хэрэгсэл байгуулагша:Мүнөө мобильна телефон соо «Родительский контроль» гэжэ ехэ hайн хабсаргалта (приложени) бии болоhон.
Би үхибүүдэйнгээ телефонууд соо тэрээниие табяад, гаджедhаа  дулдыдаха ябадалтай тэмсэдэгби.
Тусхай режимдэ табигдаhан хабсаргалта  үхибүүнэй наадаха сагые хизаарладаг, нэгэ хэды сагай үнгэрхэдэ, нааданай программануудые болюулжа хаадаг.
Тиигээд үдэшын 9 сагта телефон өөрөө унтараад, тэрэниие гансал гэртэхин носоожо ябуулха аргатай.
Тус программаар мүн лэ гэртэхин өөhэдыгөө  -   үбгэниинь hамгаяа, hамганиинь үбгэеэ хинан хизаарлаха аргатай.
Би, жэшээнь, өөрыгөө хизаарладагби.
Заагдаhан сагта смартфон өөрөө элдэб программануудые болюулаад: «Хүрөө! » гэhэн дохёогоор захирдаг.
Yхибүүдээ зүбөөр хүмүүжүүлхын тула нэн түрүүн эжы абынь жэшээ эгээл шухала ха юм.
Автор: Баярма БАТОРОВАФото: Баярма Баторовагай дурадхаһан гэрэл зурагуудхүмүүжүүлгэ БарилдаанЯкутск.
Суута һоригшо Дмитрий Коркиной дурасхаалай уласхоорондын мүрысөөндэ Буряадай тамиршад шалгараа.
Тэдэ гурбан медальда хүртэбэ.
Евгений Жербаев 70 килограммай шэгнүүртэ түрүүлжэ, тус мүрысөөндэ 5-дахияа амжалта туйлаа.
Тэрээнэй дүү хүбүүн Виктор хүрэл медаляар шагнагдаа.
Мүн Беларусь Уласай түлөө барилдадаг Димчик Батомункуев мүн лэ 3-дахи һуури эзэлээ.
Красноярск.
Олимпиин наадануудай гурба дахин абарга болоһон Бувайсар Сайтиевай нэрэмжэтэ ээлжээтэ мүрысөөн үнгэрбэ.
Эндэ 18 наһа хүрөөдүй тамиршад хабаадана.
Буряадай барилдааша хүбүүд гурбан медальда хүртөө.
Батор Цыренжапов мүнгэн медаль абаа.
Пурбо Эрдынеев  Чингис Балжимаев хоёр шангай 3-дахи һууринуудые эзэлээ.
Бокс Марибор (Словени).
Уласхоорондын Боксын федерациин үүсхэлээр дүрбэн ехэ мүрысөөн эмхидхэгдэжэ эхилбэ.
“Мүнгэн бүһэ” гэһэн түрүүшын тэмсээнүүдтэ Буряадаймнай Тамир Галанов хабаадаһан байна.
Серби гүрэн түлөөлдэг тамиршан шангай 2-дохи һуури эзэлээ.
Москва.
Дэлхэйн чемпионадта мүнгэн медальда хүртэһэн Олег Коротаевай дурасхаалай мүрысөөндэ 15-16 наһатай тамиршад хабаадаһан байна.
Москва хотодо олимпиин халаанай һургуулида һурадаг Амгалан Ангаров дахяад шалгараа.
Тэрэ анха түрүүшынхиеэ 60 килограммай шэгнүүртэ ринг дээрэ гараа.
Тиигэжэ тэрэ шангай 2-дохи һуури эзэлһэн байна.
Эрхүү.
17 наһа хүрөөдүй оюутадай дунда мүрысөөн РСФСР-эй 7 дахин чемпион болоһон Закарьи Мигеровтэ зорюулагдаа.
Буряадай тамиршад эндэ олоор хабаадаһан байна.
Эрдэм Балданов, Руслан Нам гэгшэд мүнгэн медальнуудаар шагнагдаа.
Ринчин Хальбаев, Данил Тютькин, Александр Борисов ба Артем Саргаев гэгшэд шангай 3-дахи һууринуудые эзэлээ.
Автор: Борис БАЛДАНОВтамир   фото: Арадай Хуралай сайтһаа Буряад Уласай Засагай газарай түлөөлэгшэд, Арадай Хуралай һунгамалнууд, федеральна болон уласай хуули зохёолгын болон олониитын эмхинүүд бюджет зүбшэлгэдэ хабаадаа.
«Буряад үнэн» Хэблэлэй байшанай «Бурятия» сониндо октябриин 28-да уласай мүнгэн һангай гол данса хэблэгдэжэ, олоной анхаралдаа табигдаа һэн гээд, Буряад Уласай Арадай Хуралай Түрүүлэгшэ Владимир Павлов эхиндээ һануулааадхиба.
Тиигээд иигэжэ ойлгуулба:Мүнөөдэрэй орёо бай далда эрхэтэдэй урда бүхы социальна харюусалга хангагдаха ёһотой.
Уласай мүнгэн һангай сайд Георгий Мадаев гол элидхэл уншаба: «Мүнөөдэрэй байдалда тааруулагдаһан, уласай саашанхи хүгжэлтэ хараалһан энэ дансын ёһоор гүрэнэй 25 программа бэелүүлгэдэ 103,5 млрд түхэриг шэглүүлэгдэнэ.
Тэрэнэй 67 млрд түхэригынь социальна хангалтада гаргашалагдана.
Гэр байрын коммунальна хангалтануудта, хүдөө нютагуудые хүгжөөлгэдэ, аяншалгын һалбарида, элшэ хүсэнэй, унаа тээбэриин, харгын ажахынуудта бүхыдөө 21,5 млрд түхэриг дамжуулагдана».
Бюджет бүридхэлгэ дүүрээгүй, нэмэлтэ мүнгэн һедеральна түбһөө шэглүүлэгдэжэ магадгүй гээд, Георгий Мадаев дараань онсолбо.
Буряад Уласай Арадай Хуралай Бюджедэй, налогуудай болон сан жасын хорооной түрүүлэгшэ Александр Бардунаев мүнгэн һангай гол данса тухай хэлэхэдээ, мүнөөдэрэй эрилтэ болон бюджетнэ арга боломжо хоёрые тэнсүүлээбди гэжэ ойлгуулаа.
«Буряад үнэн» мэдээсэлэй албан      Фото: Арадай Хуралай сайтһааАрадай Хурал   фото: irkobl. ru сайтһаа гэрэл зураг Мүнөөдэр һэльбэн шэнэлэлгын ажалнууд түгэсэхэ шатадаа ерэнхэй.
Эрхүү можын губернатор Игорь Кобзевой хэлэһээр, хүдөө һууринай үхибүүдтэ нэмэлтэ һуралсал абахадань, зохид тааруу байдал зохёохо шухала.
Тиимэһээ заһабарилгаяа түргэн дүүргэхэ хэрэгтэй гэжэ тэрэ тэмдэглээ.
Эрхүү можын соёлой сайд Олеся Полунинагай хэлэһээр, шэнэлэгдэһэн байшан соо арадай хүгжэмэй зэмсэгүүдэй, фортепианын, дуунай, уран урлалай хэшээлнүүд ябуулагдаха.
80 үхибүүд  эндэ һураха аргатай.
Саашадаа шэнэ шэглэлнүүдээршье һургуулиин ажаябуулга үргэдхэгдэхэ гэжэ найдамаар.
Мүнөөдэр Бэлшэртэ 35 үхибүүн нэмэлтэ һуралсал абана.
Өөрын байшангүй һургуули хэдэн дахин хаягаа һэлгүүлээ һэн.
Һаяын сагта багшанар, үхибүүд  сэбэр уужам, 2 дабхартай һургуулидаа орохонь лабтай.
Автор: Янжима ДАРМАЕВАФото: irkobl. ru сайтһаа гэрэл зурагУсть-Ордын тойрог   фото: Хужарай һургуулиин гэрэл зураг Мүнөө жэл Хужарай һургуули заһабарилагдаа.
Һуралсалай шэнэ жэлые үхибүүд һаруул, гоё таһалгануудта угтаа һэн.
Һуралсалай гуламтын захирал Оксана Доржиевна Таряшинова   айлшадые заһабарилагдаһан һургуулидаа угтажа, баяртай байһанаа мэдүүлээ.
Тус һургуулида иимэ олон хүндэтэй айлшад үнинэйшье суглараагүй байгаа.
Хужар нютагта эмхидхэгдэһэн Буряад хэлэнэй һайндэртэ хабаадахаяа Түнхэнэй аймагай бүхы һургуулинуудай үхибүүд,  багшанар суглараа.
“Буряад шүлэгөө уншая! ” гэһэн уряа доро мүрысөөндэ үхибүүд  наһанай гурбан бүлэгтэ хубааран, урилдаанда оролсоо.
Тэдэ ганса Түнхэнэйнгөө бэшэ, бүхы Буряад оронойнгоо мэдээжэ ирагуу найрагшадай бүтээлнүүдые уранаар уншаһан байна.
Энэ шүлэгэй урилдаанда түрэлхидэй болон багшанарай хабаадаһаниинь һайшаалтай.
5-6-дахи классай шабинар диктант бэшэлгэндэ оролсоо.
«Оюун ухаанай наадан» гэһэн һонирхолтой хэмжээ ябуулга һургуулиин тамирай танхим соо үнгэргэгдөө.
Табан хүнһөө бүридэһэн команда бүхэн бэе бэетэеэ урилдаа.
“Түрэл нютагни һайхан даа! ” гэжэ дуунай мүрысөөн Хужар нютагай Соёлой байшанай дэргэдэ эмхидхэгдээ.
Хэдэн жэлэй  саада тээ энэ соёлой гуламта гүрэнэй тэдхэмжын ашаар һэльбэн шэнэлэгдээ юм.
Хужарта болоһон Буряад хэлэнэй һайндэр үндэр хэмжээндэ эмхидхэгдээ гээд, Түнхэнэй аймагай багшанар, үхибүүд тэмдэглэнэ.
Автор: Борис БАЛДАНОВФото: Хужарай һургуулиин гэрэл зурагТүнхэнэй аймаг   фото: Борис Балданов 2016 онһоо хойшо Буряадта “Самбо - һургуулинуудта” бэелүүлэгдэнэ.
Мэдээжэ һоригшо Тумэн Жалсанович Санжиев түрүүшын үдэрһөө түсэл бэелүүлгэдэ хабаадана.
- Нэн түрүүн һургуулинуудаар ойлгууламжын ажал ябуулаабди.
Хяагтын, Кабанскын аймагуудай болон Улаан-Үдэ хотын хэдэн һургуулинууд абаһаар лэ түсэлдэ хабаадахамнай гээ.
Энэ ушараар һуралсалай гуламтануудай захиралнуудта нэн түрүүн баярые хүргэхэ һанаан байна.
Түсэлдэ оролсоһон һургуулинуудта хибэс тараагдажа эхилхэдэнь, самбо барилдаае физкультурын гурбадахи хэшээлнүүдтэ заажа эхилээ.
Мүнөө үедэ 16 аймагай 37 һургуули түсэлдэ хабаадана, - гэжэ Тумэн Санжиев мэдүүлнэ.
Буряадай Арадай Хуралай Түрүүлэгшэ Владимир Павловай тэмдэглэһээр, Самбо барилдаанай федераци, илангаяа хүтэлбэрилэгшэ Бадмадоржо Жигжитов ехэ ажал ябуулна.
- Самбо барилдаагаар бэеэ һоридог үхибүүдэй тоо эрид дээшэлээ.
Жэшээлбэл, Хяагтын аймагта һорилго хэхэ талмайнууд багадажа эхилээ.
Энээниие усадхаха хэрэгтэй.
Буряадай самбо барилдаанай амжалтатай заншалые эдэмнай үргэлжэлүүлхэл байха, - гэжэ Владимир Павлов тэмдэглээ.
Тус мүрысөөнэй нээлгын баяр ёһололой үедэ Арадай Хуралай һунгамалнууд, спортын болон залуушуулай хэрэгүүдэй талаар сайд Иван Козырев гэгшэд баярай тэмдэгүүдые болон шангуудые барюулаа.
Һаяхана Нижегородско можодо 16 наһа хүрөөдүй тамиршадай дунда анха түрүүшынхиеэ дайшалхы самбо барилдаагаар Ородой чемпионат үнгэргэгдэһэн байна.
Тэндэ шалгарһан эдир барилдаашад мүн лэ шагнагдаа.
“Самбо в школу” гэһэн түсэлдэ хабаадажа байһан үетэн нүхэдтөө тэдэ жэшээ боложо үгэнэ гээд һанагдана.
Яруунын аймагай Нарһатын 1-дэхи һургуули түсэлдэ 2019 онһоо хабаадана.
Түрүүшын үдэрһөө самбо барилдаагаар Чимит (Родион) Дамбаев бэеэ һорино.
- Классаймнай хүтэлбэрилэгшэ Амгалан Гармаевич Цыденов самбо барилдаанда ябахыемнай дурадхаа.
Нэгэ үдэр тэрээниие хараад, ехэ һонирхооб.
Футбол ба хоккей наададаг байһанаа орхёоб.
Мүнөө жэл классаймнай олон үхибүүд самбо барилдаанда ябахагүйбди гэжэ мэдүүлээ.
Юуб гэхэдэ, һуралсалай жэлэй һүүлдэ ОГЭ шалгалта тушаахабди.
Харин би самбогоо орхёогүйб, һорилгоёо үргэлжэлүүлнэб.
Олон мүрысөөнүүдтэ хабаадажа, шангай һууринуудые эзэлһэндээ баяртайбди, - гэжэ 9-дэхи классай һурагша Чимит (Родион) Дамбаев хөөрэнэ.
Нарһатын үхибүүд энэ мүрысөөндэ шангай 3-дахи һуурида гаража шадаа.
Хяагта хотын 2-дохи һургуули 2-дохи һуурида гараа.
Гусиноозёрск хотын 4-дэхи һургуулиин шабинар түрүүлжэ, Арадай Хуралай гол Кубогта хүртөө.
Автор: Борис БАЛДАНОВФото: Борис Балдановтамир   фото: Буряад Уласай засагай сайтһаа Соборно үйлсэдэ оршодог хүшөөгэй дэргэдэ хотын ажаһуугшад олоороо сугларжа, баглаа сэсэгүүдые табяа, хардалгада дайруулһан зоной нэрэнүүдые һанан дурсаа.
Шажанай түлөөлэгшэд маани мэгзэм заншалта ёһоороо уншаа.
Холын һүрөөтэ жэлнүүдтэ Буряадай дэбисхэр дээрэ үнэн алдартанай 211 һүмэ, 44 дасан, мүргэлэй хуушан заншал баримталагша шэмээшэгүүдэй 81 мааниин гэр, еврейнүүдэй - 7, мусульман һүзэгтэнэй - 6, баптистнуудай бүлгэмэй - 5, католигуудай 1 һүмэ үгы хэгдэһэн байна.
- Дурасхаалай үдэр, октябриин 30-да, хүшөөгэй дэргэдэ хардалга хашалганда ороһон зоной түрэлхид олоороо суглардаг.
Мүнөөдэр эндэ олон залуушуул ябана.
Тэдэ хохидоһон зоной үхибүүдтэй уулзаа.
Тэрэ аймшагтай үе саг тухай тон һайн мэдэхэ болонхой, юуб гэхэдэ, эдэ залуушуулнай  хардалга хамалганда ороһон зоной бүлгэмдэ тон эдэбхитэйгээр ажал ябуулдаг, - гэжэ уласай Засагай газарай түлөөлэгшэ Михаил Харитонов тэмдэглээ.
Энэл үдэр “Нэрэнүүдые бусаалга” («Возвращение имен») гэһэн акци үнгэрбэ.
Доржи Банзаровай нэрэмжэтэ Буряадай гүрэнэй университедэй оюутад хардалгада дайруулһан эрхэтэдэй 900 гаран нэрэ дуулгахаһаа гадна, тэдэнэй богонихон намтар хөөрэжэ үгэбэ.
- 2015 онһоо хойшо сэдхүүлшэдэй эдэбхи үүсхэлээр “Дурасхаалай номдо” ороһон зоной нэрэнүүд тунхаглагдадаг болонхой.
Бидэ энэ хэрэг дэмжэнэбди.
Мүнөөдэр энэ номой 9  боти хэблүүлэгдээ, мүн электрон маягаар бүтээгдээ.
Нэрэнүүдые согсолхо хэрэгтэ манай оюутад хабаададаг, эрдэмэй болон шэнжэлэлгын ажал эдэбхитэй ябуулдаг, - гэжэ дурасхаалай ном бэлдэлгын түсэлэй хүтэлбэрилэгшэ, БГУ-гай профессор Светлана Васильева хөөрэбэ.
Һануулан хэлэхэдэ, хардалгада ороһон зоной нэрэнүүдые сагааруулха тухай тогтоол Буряад Уласта 1991 ондо гараһан байна.
Тиин 1994 оной апрель һарада хардуулагшадай үнэн нэрэ бусааха талаар бүлгэм байгуулагдаһан юм.
Автор: Янжима ДАРМАЕВАФото: Буряад Уласай засагай сайтһаадурасхаал   фото: Буряад Уласай засагай сайтһаа Тодорхойлбол,  «Абсолют» бүлгэм - 8 сая түхэриг, «Титан» компаниин нэгэдэл - 10 сая түхэриг, Сэлэнгын целлюлозно-картонно комбинат 10 сая түхэриг.
«Вегос-М» дэлгүүр дайшалхы даабаринуудые дүүргэхэ  япон үйлэдбэриин  4 внедорожник 7 сая түхэригөөр худалдан абажа дамжуулаа.
Наймаанай  «СМИТ» бүлгэм 1 сая түхэригөөр дэмжээ.
«СантехМЕТ» компани 500 мянган түхэригэй металлопрокат буулгаа, - гэжэ Буряадай промышленностиин, наймаанай болон хүрэнгэ шэглүүлгын сайдай уялгануудые дүүргэгшэ Алексей Оловянников хөөрөө.
Мүн лэ республикын бэшэшье  үйлэдбэринүүд хэрэгтэй эд хэрэгсэл болон хубсаһа хунар эльгээхэеэ бэлдэнэ гэжэ тэмдэглэе.
Мүнөө үедэ «Ажур Текс» болон «Наран» үйлэдбэринүүд дулаан оймһо ба хүүртигүүдые оёхо гэһэн захил дүүргэхэеэ оролдоно.
Энээн тухай Буряад Уласай Засагай газарай пресс-албан дуулгана.
Автор: Сэнгэ РИНЧИНОВФото: Буряад Уласай засагай сайтһаасэрэгшэд   фото: авторай дурадхаһан гэрэл зураг - Лариса Батоевна, та Эрхүүгэй университедэй буряад хэлэ бэшэгэй ба дээдэ hургуулиин англи хэлэнэй таhагуудта hуража, амжалтатайгаар түгэсхэhэн намтартайт.
Ямар ушараар хуушан монгол хэлэ бэшэг шудалжа эхилhэн тухайгаа хөөрыт.
- Би дээдэ hургуулинуудай удаа Монголые, буддын шажан ба Түбэдые шэнжэлэлгын институдай аспирантурада эрдэм мэдэсэеэ дээшэлүүлхэ хүсэлтэй ороо hэм.
Эндэ Шагдаров Лубсан Доржиевич  ба Бадараев Балдоржи Бадараевич гэжэ ехэ эрдэмтэй багшанарай хүтэлбэри доро хуушан монгол хэлэ бэшэг шудалhандаа, хуби заяандаа баяртайб.
Монгол туургата арадуудай түүхын хүгжэлтэдэ сэгнэшэгүй ехэ хубитаяа оруулhан багшанараа би зүрхэ сэдьхэлдээ эгээл hайханаар дурсан hанажа, доро дохин, баярые хүргэжэ ябадагби.
- Шэнэ газарта хүдэлжэ эхилхэдээ, та, залуу эрдэмтэн, ямар юумэндэ эгээл ехэ анхаралаа табидаг байгаабта?
- Нэн түрүүн  буряад арадайнгаа түүхын бэшэгүүдэй айхабтар баян суглуулбари  хараад, hарган гайхаhанаа мартадаггүйб.
Ганса угай бэшэгүүд ба үльгэр түүхэнүүд бэшэ, харин гүн ухаанай, hургаал номнолой, эмнэлгын, түүхын болон толи бэшэгүүд манай саг хүрэтэр гамтайгаар дамжуулагдан ерэhэн.
Тэдэ бүгэдэ манай элинсэгүүдэй эрдэм мэдэсын талаар үндэр хүгжэлтэтэй байhаниие тоосоогүй гэршэлнэ.
Совет үедэ: «Буряадууд өөрын үндэhэн үзэг бэшэггүй, мунхаг арад байhан.
Гансал 1917 оной Октябриин хубисхалай hүүлээр эрдэм hуралсалтай боложо гэгээрhэн», - гэжэ хэлэгдэдэг ушар тон худал байшоо!
Монгол туургата арадууд түүхынгээ хүгжэлтэдэ арбаад янзын бэшэгүүдые хэрэглэжэ ябаhан: хуушан монгол, тодо бэшэг, вагиндра, дүрбэлжэн бэшэг, соёмбо, жужаань бэшэг, киданяй бага бэшэг, уйгаржан бэшэг, киданяй ехэ бэшэг, латын бэшэг, кириллицэ.
Урдань буряад айл бүхэн гэртээ заабол номуудтай байха гэжэ оролдодог байгаа.
Адуу малаа худалдаад, аяар холын Хитадай Бээжэн, Монголой Урга, Түбэдэй Лхаса хотонуудhаа айхабтар хоморой ба үнэтэй сэнтэй номуудые захижа асаруулдаг байhан түүхэтэй.
Тиигээд  ном бүхэндэ айхабтар гамтайгаар, нангин зүйлэй зэргэдэ   хандадаг байhан гуримтай.
Жэшээнь, ном уншахынгаа урда тээ заабол гар нюураа угаагаад, сэбэр хубсаhа үмдэхэ.
«Yльгэрэй Далай», «Доржо Жодбо», «Алтан Гэрэл» г. м. бурхан шажанай нангин номуудай хажуугаар сэсэн мэргэн hургаалнуудтай шүлэглэмэл зохёолнуудые уншадаг hэн ха.
«Эрхим баялиг  – эрдэм, дунда баялиг - үри хүүгэд, адаг баялиг – эд зөөри» гэжэ оньhон үгэ эртэ урдын сагта мүндэлhэн гэжэ эли.
«Ном» гэжэ үгэ «номус» гэhэн греческэ үгэhөө үндэhэтэй.
Монголнуудай эртэ урдын түүхын бэшэгүүд соо  «дэбтэр», «ном» г. м.
Грециин арадай үгэнүүд дайралдадаг.
Мүнөө үеын Сибириин энциклопеди соо иигэжэ бэшэгдэhэн: «Сибириин арадууд сооhоо гансал буряад арад өөрын үндэhэн үзэг бэшэгтэй».
Илангаяа энээн тушаа залуу үетэндэ ойлгуулхань шухала.
Манай залуушуул үндэр хүгжэлтын эрдэм бэлигтэй, оюун ухаатай арадай түлөөлэгшэдбди гэжэ мэдэхэ ёhотой.
- Совет засагай үедэ хуушан монголоор бэшэгдэhэн номуудые уншахань, шэнжэлхэнь хорюултай байгаа гү?
- Ехэ хорюултай байгаа!
Ямаршье гүрэндэ шэнэ засаг тогтоходоо, нэн түрүүн  мэдэлдэ абтаhан арадайнгаа үндэhэн хэлэ бэшэгые, түүхэ соёлые, ёhо заншалнуудые hалгажа, үгы хэхые оролдодог.
Жэшээнь, XVI зуунда Габсбургын импери Чехи гүрэниие эзэмдэжэ абахадаа, чехүүдэй үндэhэн хэлэ бэшэгые хюдажа,  немец хэлэ нэбтэрүүлhэн түүхэтэй.
Чингисхаан эгээл түрүүшынхиеэ хаан шэрээдэ залагдажа hуухадаа, тэрэ үедэ талаар нүүhэн элдэб олон монгол туургата ба тюркска гарбалтай угсаатаниие нэгэдүүлхын тулада мүн лэ хэлэ бэшэгhээ эхилhэн.
Бүхы гүрэн соогуур монгол үзэг бэшэг мэдэхэ эрдэмтэй хүнүүдые бэдэржэ суглуулаад, 400 бэшээшэдhээ бүридэhэн «Бэшэгэй хүреэлэн» байгуулhан гэдэг.
«Монгол хэлэн – гүрэнэй хэлэн» гэжэ соносхогдоод, тэрэ сагhаа талын Империин бүхы хуули зарлигууд монгол хэлэн дээрэ барлагдадаг болоhон түүхэтэй.
Тэрэ маягаар 1937 ондо СССР гүрэн соо хуушан монгол үзэг бэшэг – феодально – теократическа, дайсадай, пан монголистнуудай бэшэг гээд соносхогдожо, хайра гамгүйгөөр хюдагдажа эхилhэн гэжэ мэдэнэбди.
Урдын номууд түймэрэй галда шатаагдажа, эгээл түрүү эрдэмтэй буряадууд буудуулhан.
«Хуушан монголоор уншадаг, бэшэдэг хүнүүд булта эндэ сугларагты! » гэhэн соносхолнууд хаа - хаанагүй үлгэгдэжэ, сугларhан хүнүүд тэрэ дары тушаагдажа абтаад, түрмэ сүлэлгэнүүдээр эльгээгдэдэг байhан гэжэ эли.
Үрдиhэн хүнүүд номуудаа шатаадаг hааб даа, тиигэбэшье нангин хуудаhануудые нюужа хадагалдаг эрэлхэг зоригтой, этигэлтэй хүнүүд мүхөөгүй.
- Тиимэ hүрөөтэй хатуу сагта ямар аргаар үндэhэн бэшэгтэй номууд, дансанууд мүнөө саг хүрэтэр сахин хадагалагдааб?
- 1922 ондо Улаан-Yдэ хотодо «Буручком» гээд нэрлэгдэhэн Монголые шэнжэлэлгын институт байгуулагдаhан түүхэтэй.
Хэды шанга хорюултайшье hаань, Буряадай эрдэмтэд хуушан монгол бэшэгүүдые наринаар хадагалжа, нюусаар шэнжэлгэнүүдые үргэлжэлүүлhэн аша  габьяатай.
«Буряадай түүхын бэшэгүүд хаанта засагай үеын түшэмэлнүүдэй, үгытэй зониие мүлжэгшэ баяшуулай, тайшаанарай ба лама санаартанай  өөhэдыгөө магтажа, нэрэеэ мүнхэлжэ бэшэhэн номууд», - гэжэ улад зондо хэлэгдэдэг байhан.
Теэд, үнэн дээрээ, эрдэмтэдэй шэнжэлэлгэнүүдээр, хуушан монголоор бэшэгдэhэн номууд үе сагайнгаа гол шухала ушарнуудые, хуулита зарлигуудые тодорхойгоор харуулhан дансанууд гэжэ элирүүлэгдэhэн.
Тоосоогүй, буряад арадай хубисхалай урдахи байдалай сэнгүй түүхэтэ баримтанууд гэжэ эли!
Тиигээд түүхэ бэшэгшэдэй бэеэ hайрхаhан ябадал огто үгы!
Жэшээнь, эгээл элитэ түүхын бэшэг найруулагшадай нэгэн болохо Вандан Юмсунов  өөр тухайгаа иигэжэ бэшэнэ: «Би, Сагаангууд омогой шуленг…»
Бэшэ өөр тухайнь ямаршье мэдээн  үгы.
1972 ондо Цыбикжап Цыдендамбаев буряадай уг гарбалай түүхээр монографи бэшэжэ, түүхын бэшэгүүдэй хэблэлдэ эхи табигдаhан.
- Лариса Батоевна, таниие буряадай түүхын бэшэгэй олон элитэ номуудай автор гэжэ мэдэнэбди.
Тиихэдээ танай номууд хуушан монголhоо гадуур  мүнөөнэй буряад, лата ба ород хэлэнүүд дээрэ үгтэдэг.
Тиимэhээ дэлхэйн ямаршье яhатан уншажа, буряад арадай урдын түүхэтэй танилсаха аргатай.
Yшөө танай номуудые хэрэглэжэ, хуушан монгол үзэг бэшэг шудалха арга бии.
Yндэр ехэ эрдэм мэдэсын ба туйлай ехэ хүдэлмэриин ашаар тиимэ номууд  хэблэгдэдэг гэжэ эли.
- Би өөрынгөө 3 ном,  бусад авторнуудтай хамтын 5 ном хэблэhэн намтартайб.
Эгээл түрүүшын ном «Вандан Юмсуновай түүхын бэшэгүүд – Буряадай XIX зуунай эрдэм бэшэгэй хүшөө» гэhэн гаршагтайгаар 2007 ондо нара хараhан байна.
Тус ном соо урдын авторай хуушан монголоор бэшэhэн зохёолнуудай үгэнүүдэй ба мэдүүлэлнүүдэй удхын, байгуулгын, бүридэлэй талаар ябуулагдаhан шэнжэлэлгэнүүдэй хажуугаар лата үзэгүүдтэ оруулагдажа (транслитераци), ород хэлэн дээрэ оршуулга үгтэhэн.
Уран найруулагшадта, хэлэ бэшэгэй мэргэжэлтэдтэ, багшанарта, түүхын, этнографиин шэнжэлэгшэдтэ хэрэгтэй ном.
Тиигээд  үсөөн хэhэгээр толилогдоhон ушараар мүнөө тус ном библиографическа хоморой номуудай тоодо оруулагдаhан.
Манай Буряад Уласhаа гадуур Монголой мэргэжэлтэд hурагшалдаг, бэдэрдэг.
Удаань 2012 ондо «Буряадай түүхын бэшэгүүдэй хэлэнэй орон зай» гэжэ ном хэблэгдэhэн ушартай.
Тэндэ мүн лэ хуушанай номуудай үгэнүүдэй шэнжэлэлгэнүүд үгтэhэн.
Саашадаа Л. Д. Шагдаровтай хамтын «Сэлэнгын монгол – буряадуудай түүхэ», Г. Н. Очироватай хамта «Ш-Н. Хобитуевай түүхын бэшэг – Буряадай соёлой эрдэм бэшэгэй хүшөө» (2018) гэhэн номууд хэблэгдэжэ, буряад арадай түүхын алтан абдарые баяжуулhан.
2020 ондо А. Д. Жамсоев, Л. Б. Бадмаева, Г. Н. Очирова гэhэн эрдэмтэдэй «Хори буряад тухай Асагадай очерк» гэжэ ном толилогдожо, олоной hонирхол татаhан байна.
1920-ёод онуудта хуушан монголоор бэшэгдэhэн хори буряадай түүхын авторынь эли бэшэ.
Эрдэмтэд ном соогоо урдын номой хуушан монгол текстые тэрэ зандань үгэжэ, мүнөөнэй буряад ба лата үзэгүүдтэ оруулаад, ород хэлэн дээрэ оршуулhан.
Ехэ hонирхолтой ушарнуудhаа гадна ном соо «Шэлдэй Занги», «Наян Наваа»  дуунуудай үгэнүүдэй үгтэhэниинь сэнтэй.
Yнгэрэгшэ сентябрь hарада Буряад Уласай Үндэhэтэнэй номой санда тус номтой танилсуулга үргэн дэлисэтэйгээр үнгэргэгдэбэ.
Тэндэ мүнөө XXI зуунай олон арадуудай соёлдо «супер-баатарнуудай» бии болодог тушаа тэмдэглэгдээ юм.
Манай Барга Баатар, Шэлдэй – Занги, Шэбтүүхэй баатар, Бальжан хатан, Шойжит хатан г. м. домогто нюурнууд мүнөө үеын Буряадай супер-баатарнууд болохо аргатай.
Автор: Баярма БАТОРОВАФото: авторай дурадхаһан гэрэл зурагЛариса Бадмаевалингвист «Буряад үнэн» Хэблэлэй байшанай захирал, ахамад редактор Даши-Доржо Болотов баян намтартай, барандаа суутай уран зохёолшодой, ирагуу найрагшадай, элитэ эрдэмтэдэй, хүдөө бэшэгшэдэй, бэлиг талаан элирхэйлһэн сэдхүүлнүүдэй гүнзэгы удха шанарые тэмдэглэхэ зуураа уншагшадайнгаа урма зориг, һонирхол бадаруулһан хэблэлнүүдтэ үндэр сэгнэлтэ үгэжэ, эндэ олоороо сугларһан зондо, «Далан долоон домог» конкурсдо илагшадта халуун амаршалгаяа хүргэбэ.
1947 ондо «Байгал», харин 1949 ондо «Байкал» гэһэн альманахай анха түрүүшын дугаарнуудай хэблэлгэдэ горитой хубитаяа оруулһан алдар суутай уран зохёолшо-фронтовик Жамсо Тумуновай аша габьяа, хүсэл оролдолго дурдагдаба.
Энэ үдэшые редакторай орлогшо, мэдээжэ журналист Норжима Цыбикова хүтэлөө.
Буряад Уласай Толгойлогшо А. С. Цыденовэй зүгһөө амаршалгын бэшэг Буряадай Толгойлогшын Захиргаанай мэдээсэлэй хорооной түрүүлэгшын орлогшо А. В. Ханхараев «Буряад үнэнэй» захиралда дамжуулһан байна.
Олон ондоо орон, хизаар нютагуудта мэдээжэ болоһон «Байгал», «Байкал» сэдхүүлнүүдэй саашанхи  хүгжэлтэдэ амжалта хүсэһэн Буряад Уласай Уран зохёолшодой холбооной түрүүлэгшэ Сергей Доржиев, Арадай Хуралай зүгһөө һунгамал Сергей Дорош, мүн «Байкал» сэдхүүл эмхидхэн байгуулагшад ойн баяраар халуунаар амаршалаа.
Зохёохы намтарынь баян даа.
«Нойрһоо һэриһэн тала» гэжэ түрүүшын романай автор, дайнһаа бусаһан Жамсо Тумуновай литературна хэблэл байгуулха тухай үүсхэлые Буряад ороной  уран  зохёолшод дэмжэжэ, 1949 ондо ород хэлэн дээрэ «Байкал» гэһэн альманах гараһан, 8 жэл соо уншагшадаа һонирхуулһан, баясуулһан байха юм.
Харин 1955 ондо редактор болоһон Никифор Рыбкогой хүтэлбэри доро «Свет над Байкалом» гэһэн сэдхүүл жэлэй 6 дахин гарадаг болоо.
Суута уран зохёолшо Даширабдан Батожабайн «Төөригдэһэн хуби заяан» гэһэн гурбалжан боти тиихэдэ сэдхүүлдэ хэблэгдээ һэн.
1958 онһоо бэлиг талаантай Чимит-Рэгзэн Намжилов редактораар томилогдоо.
Шэнэ нэрэнүүд бии боложо, журналистнууд Владимир Бараев, Исай Калашников уран бэлигээ дэлгээ бэлэй.
Тиин сэдхүүлэй хүгжэлтэдэ ехэ оролдоһон, ахамад редактор болоһон Африкан Бальбуровай хүдэлхэ үедэ (1961-1974 онууд) 15 мянган хэһэгээр сэдхүүлнай тарадаг байгаа», - гэжэ «Байкалай» редактор, ирагуу найрагша Булат Аюшеев сэдхүүлэйнгээ зохёохы намтар тухай хуряангыгаар хөөрэбэ, хариин оронуудай, илангаяа Азиин арадуудай уран бэлигтэнтэй танилсуулһан сэдхүүлэйнгээ дардам зам дурдаба.
Гушаад гаран жэлдэ энэ сэдхүүлэйнгээ редактораар амжалтатай ажаллаһан мэдээжэ уран зохёолшо Сергей Цырендоржиевай үедэ (30 гаран мянган хэблэл захилтай байгаа) Исай Калашниковай «Жестокий век», Владимир Митыповэй «Геологическая поэма», Михаил Жигжитовэй «Год белой курицы» гэһэн зохёолнууд олоной анхарал татаа бэлэй.
1997 ондо сэдхүүл хэблэгдэхэеэ болижо, баяр ёһололойнгоо жэлдэ «Юбилей с грустинкой в глазах» гэһэн хахасалгын статья һүүлшынгээ дугаарта Сергей Сультимович бэшэһэн байдаг.
Тиин долоон жэл соо гараагүй сэдхүүл уран зохёолшо Алексей Гатаповай үүсхэлээр (2005 ондо) һэргээгдээ.
«Буряад үнэнэй» Хэблэлэй байшанда 2009 ондо дэмжуулагдаһан «Байкал» сэдхүүлдэ редактораар хэблэлэй ажалай ветеран Наталья Ильина, харин «Байгалай» редактораар поэт Галина Базаржапова-Дашеева томилогдоо бэлэй.
Тиин шэнэ - шэнэ зохёолнуудаа Андрей Игумнов, Владимир Бараев, Владимир Гармаев, Цыдып Цырендоржиев, Болот Ширибазаров, бусад уран бэлигтэн дурадхаһан байна.
Интернедэй үедэ литературна ажабайдалдаа шэнэ түхэл шэнжэнүүдые шэлэхэ саг ерээ, тиимэһээ энэ сэдхүүлнай уншаха дуратай зондо хаягаарнь зорюулагдаха ёһотой» гэжэ хэлэһэн Алексей Гатаповай үгэнүүд мүнөө үедэ дүтэ.
Тэрэшэлэн ерээдүйн түсэбөө табиха зорилго урдамнай бии, - гэжэ «Байкал»  сэдхүүлэй редактор Булат Аюшеев мэдүүлбэ.
Булагтал бурьялаг лэ «Байгалнай».
Түүхынгээ хуудаһануудта хандаһан «Байгал» сэдхүүлэй редактор, Буряад Уласай арадай поэт Галина Базаржапова-Дашеева хуряангыгаар сэдхүүлэйнгээ намтар тухай хөөрэхэдөө, гүн удхатай хуудаһануудыень уран үгөөрөө шэмэглэһэн, буряад литературада горитой хубитаяа оруулһан элитэ уран зохёолшодые дулааханаар дурдаба, аша габьяаень үндэрөөр сэгнэбэ.
1947-1955 онуудта буряад литературын болон сэдхүүлэй эхин һуури табилсаһан Цэдэн Галсанов, Хоца Намсараев, Жамсо Тумунов, Ц. Дон, Дамба Дашинимаев, Солбонэ Туя, Бато Базарон тухай Цэдэн Галсановай «Амар сайн, ахамад нүхэд! », Цырендоржи Дамдинжаповай «Нүхэд тухай дурдалга» номуудһаа һонин баримтануудтай хэһэгүүдые сэдхүүлдээ хэблэжэ, уншагшадаа һонирхуулаа.
«Удаань сэдхүүлэй эрхилэгшээр тэрэ үедэ хүдэлһэн Никифор Рыбко, һүүлдэнь Чимит-Рыгзен Намжилов, Африкан Бальбуров тухай, мүн эгээл удаан - гушаад шахуу жэлдэ редактораар хүдэлһэн Сергей Цырендоржиев тухай очерк, зураглалнуудаа уншагшадтаа дурадхаабди.
Эндэ ажаллаһан Гунгаа Чимитов, Цырен Галанов, Гарма-Доди Дамбаев, Цыдып Цырендоржиев, Георгий Дашабылов, Виктор Жапов тухай баһал бэшээбди.
Тиихэдэ алдуу заһагшадаар, машинисткэнүүдээр хүдэлһэн Лх.
Б. Батожабай, Г. Г. Цыренова, З. О. Албашеева, Т. Л. Дугарова, Ц. Д. Баранникова тухай мэдээсээбди.
Захааминай Мэлэ нютагһаа гарбалтай, Москвагай Литературна  институт дүүргэһэн Надежда Доржиевна Гармаева харюусалгата секретаряаар хүдэлдэг, бэрхэ мэргэжэлтэн болонхой.
Набор хэдэг Домна Дажуповна Зурбанова ехэ туһа хүргэнэ», - гэжэ абьяас бэлигтэй, олон уг удхатай номуудай автор Галина Хандуевна хэлээд, аймагуудай литературна нэгэдэлнүүдые баясан нэрлээ һэн.
Тиихэдэ буряад хэлэн дээрэ рассказ, шүлэг болон түүхэ домог бэшэдэг зоной («Далан долоон домог») мүрысөөнүүдые эмхидхэдэг «байгалайхид» түрүүшын шатын илагшадай 2 бүлэг зониие Загарайн аймагай «Талын нүүдэлшэн» комплексдо хүндэлэн ёһолоо һэн.
Харин гурбадахи бүлэгыень энэ дэмбэрэлтэй үдэшэдэ сугларагшадай халуун альга ташалга доро бэлэг сэлэгүүдээр, Баярай бэшэгүүдээр  шагнажа, һайндэрэй баяр, бахархал досоомнай түрүүлээ бшуу.
Тиин «Байгал», «Байкал» сэдхүүлнүүдтэмнай шэнэ урасхал нэмэжэ, залитай залуу уран зохёолшод, ирагуу найрагшад, эрдэмтэд - шэнжэлэгшэд, түүхэшэд урган гараһай  даа гэжэ булта сэдьхэжэ һуугаа һэмди.
Амаршалгын һайхан үгэнүүдые  Ородой Холбоото Уласай  Уран зохёолшодой холбооной түрүүлэгшэ С. Василенко, Монголой Уран зохёолшодой эблэлэй гүйсэдхэхы захирал О. Энхжавхлан,  Буряадай арадай поэт Галина Раднаева, Саха (Яхадай) арадай уран зохёолшо Николай Лугинов, Норвегиин Осло хотоһоо һонин зохёолтоёо «Далан долоон домог» мүрысөөнэй үедэ танилсуулһан, «Буряад үнэнэймнай» ахамад корректорээр амжалтатай ажаллаһан Екатерина Максимовна Зомоновагай зээ Эрдэм Ламажапов гэгшэд дамжуулаа.
Сэдхүүлнүүдтээ горитойхон хубитаяа оруулжа байһан бэлигтэй поэт Баир Дугаров, хэлэ бэшэгэй эрдэмэй докторнууд Светлана Имехелова, Лариса Бадмаева болон бусад халуун амаршалгаяа хүргэжэ, баярай үдэшэ шэмэглэбэд.
Саашадаа «Байкал», «Байгал» сэдхүүлнүүднай булаг мэтэ бурьялан, хүндэтэ уран гуурһатамнай абьяас бэлигээ арад зондоо зорюулан байхань болтогой! фото Автор: Бэлигма ОРБОДОЕВАФото: Анна Огородникойн баяр  фото: Буряад Уласай соёлой яаманай сайтһаа Бэлигтэй   зүжэгшэн эгээл түрүүшын «Эдир Будамшуу» конкурс   60  наһанайнгаа ойн баярта зорюулан, түрэл нютагтаа үнгэргэһэн түүхэтэй.
Тэрэ гэһэнһээ хойшо тус урилдаан үргэдхэгдэжэ, үндэр хэмжээндэ гараа.
Мүнөө болоходо, энэ тэмсээндэ Ород Уласай хэдэн можо нютагуудһаа болон хари гүрэнүүдһээ талаан бэлигтэй эдиршүүл сугларна.
Ээлжээтэ «Эдир Будамшуу-2022» гэһэн урилдаанай Гран-при шанда Агын 3-дахи дунда һургуулиин 11-дэхи ангиин һурагша Тамир Бабуев хүртэбэ.
Монголой Хүбсүгэл аймагай түлөөлэгшэ Азжаргал Бямбахүгийн 1-дэхи шатын лауреат болобо.
Урилдаанай 2-дохи шатын диплом Мункинай нэрэмжэтэ Хэжэнгын лицейдэ һурадаг Булат Цырендоржиев абаба.
Хүндэтэй 3-дахи һуурида мүн лэ Х. Намсараевай нэрэмжэтэ Хэжэнгын һургуулиин 2-дохи ангиин һурагша Тамир Ринчинов Хурамхаанай 1-дэхи һургуулиин  Дмитрий Малыгин хоёр гараба.
-Уласхоорондын урилдаанда хабаадагшад, зохёохы ульһатай ябагты, харин хүндэтэй шүүгшэд үнэн сэхэ сэгнэлтэтэй байгты, - гэжэ Буряад Уласай соёлой сайд Соёлма Дагаева үреэһэн байна.
Арадай зүжэгшэнэй зохёон байгуулһан урилдаанай тусхай шанда Захааминай аймагай Санага нютагай түлөөлэгшэ, 9-дэхи ангиин һурагша Баир Самбуев хүртэбэ.
Байгал шадарай аймагай Татаурово тосхонһоо гарбалтай Евгений Цыдыпов театрай ажаябуулагшадай нэгэдэлэй зүгһөө тэмдэглэгдээ.
-Түрэл хэлэеэ хүгжөөхэ, буряадаараа зүжэгтэ наадаха шадалтай хүбүүд урган гараһай гэжэ зорилго урдаа барин, энэ урилдаа зохёон байгуулаа һэмди.
Жэлһээ жэлдэ хабаадагшадай тоо олошоржо байһандань баярланабди, - гэжэ арадай зүжэгшэн Михаил Елбонов нэгэтэ бэшэ тэмдэглэдэг.
Автор: Булат БАДМАЕВФото: Буряад Уласай соёлой яаманай сайтһааКонкурс   фото: Баярма Баторовагай гэрэл зураг Һайндэрэй үдэшые Буряад Уласай соёлой сайд Соёлма Дагаева ба Уран зохёолшодой холбооной түрүүлэгшэ Сергей Доржиев  амаршалгын үгэнүүдээр нээhэн байна.
Саашадаа Буряадай үнгэрhэн сагай алдар суута уран зохёолшод ба шүлэгшэд тухай баримтата фильм харагшадай анхаралда дурадхагдаба.
Баярта үдэшын үргэлжэлэлдэ Буряадай үндэр тайзан дээрэ Н. Шабаев, Д. Сультимов, Ч. Гуруев, Н. Артугаева, С. Бадмаева, В. Шобосоева түрүүтэй ирагуу найрагшадай шүлэгүүд  гүйсэдхэгдэжэ, хүгжэм дуунууд зэдэлээ.
Буряад Уласай уран урлалай габьяата ажаябуулагша, доцент,Буряадай Хүгжэмшэдэй холбооной түрүүлэгшэ Санжиева Лариса Николаевна бүхэли үдэшын туршада пианино дээрэ наадажа, уянгата хүгжэмөөр үдэшые шэмэглэhэн байна.
Тэрэнэй хажуугаар морин хуурай хүгжэм зэдэлжэ, харагшадай зүрхэ сэдьхэл хужарлуулаа.
Мүн лэ hайндэртэ хүндэтэ айлшан, Монголой алдар суута уран шүлэгшэн Хэнтийн Батхуу «Аялгата hайхан буряад хэлэмни» гэжэ мэдээжэ шүлэгɵɵ гүйсэдхɵɵд, олоной hайшаалда хүртэбэ.
Тэрээнтэй хамта бууhан Орхончимэг дуушаниие харагшад мүн лэ халуун альга ташалгаар угтаhан байна.
Буряадай тайзанай одод Б. Ринчинова, Г. Цыдынжапова, Б. Дамбиев, Ч. Иванов гэгшэд уран зохёолой үдэшые ялас гэмэ оюун бэлигэй элшэ туяагаар  гэрэлтүүлбэ.
Автор: Баярма БАТОРОВАФото: Баярма Баторовагай гэрэл зураг  Олон шэглэлээрТоног зэмсэгүүдые бүтээгшэдэй ажалнуудые шүүгшэд 4 шатада хубаажа,  эгээл эрхимүүдыень элирүүлээ.
«Эрхим тоног зэмсэг» гэһэн шатада Табтаанай нютагай түлөөлэгшэ Эрдэни Шагаев шалгаржа түрүүлбэ.
«Үндэһэн эмээл» шатада Агын дасан түлөөлжэ хабаадаһан Ринчин Эрдынеевэй дархалһан эмээл бусадһаа һайхан, гоё байба.
«Мориной зэмсэг» (Упряжь) бүтээхэдээ бэрхэ байһанаа Будалан нютагай Бата Сультимов гэршэлээ.
«Мориной соло» шатада Урда-Агын адуушан Очир Батоцыренов морин эрдэнидээ соло дуудажа, ганса тэрэнэйнгээ шэхэ хужарлуулаа бэшэ, харин сугларһан зоной дура татажа шадаа.
Тэрэ түрүүшын  һуури эзэлһэн байха юм.
Үшөө тиихэдэ энэ хэмжээ ябуулгын гаршаг доро уран барималнуудай дэлгэсэ ажалаа ябуулаа.
Адуунай дэлһэ нэхэжэ бүтээһэн зүйлнүүд болон модо һиилэжэ, түмэр шудхажа хэгдэһэн уран барималнууд хүн зоной нюдэ баясуулаа гэхэдэ, алдуу болохогүй.
Жэшээнь, Саян Бочкарёв «Тэнгэри» гэжэ нэрлэһэн уран бүтээлээ  асаржа харуулаа.
-Буряад арадай түүхэ, заншалаар үнинэй һонирходог, шудалдаг хүм.
Мориндо мордоһон хүн гартаа жада баринхай энэ бүтээл дээрэ харагдана.
Дэлһэн болон һүүлынь һанжахадаа, манай түүхэ зураглана.
Буряад монгол арад түмэнэй хүсэ шадал тэдэнэй һүлдэ соо байдаг юм.
Шанга һүлдэтэй байбал, юунһээшье айхагүй      болоно ха юм даа, - гэжэ уран барималшан Саян Бочкарёв хөөрэнэ.
Буряад монгол арад түмэн, мүн бусадшье нүүдэлшэ зон адуун һүрэгөө морин эрдэни гэжэ нэрлэжэ, ехэ хүндэлжэ ябадаг.
Адуунайнгаа аша туһаар ажал хүдэлмэриеэ бүтээжэ, амин голоо залгажа ябаа ха юм даа.
-Хабаадаһан хүнүүд булта бэрхэнүүд, талаан бэлигтэйнүүд.
Ехэ оролдожо, мориной тоног зэмсэг бүтээһэн байна.
Тус урилдаагаа бүри үргэдхэжэ үнгэргэдэг болохо һанаатай байнабди, - гэжэ эмхидхэн байгуулагшадай нэгэн, Үбэр Байгалай Буряад арадай соёлой хүгжэлтын түбэй захирал Сэсэг Нордопова хэлэнэ.
Буряадаа түлөөлжэАгын үргэн талада үнгэргэгдэһэн «Морин эрдэни» урилдаанда Ивалга нютагай уран гартан Нимацырен Лубсанцыреновна Будажапова хабаадажа, шангай 2-дохи һуури эзэлбэ.
Урданай модон эмээл шэмэглээд, хударга, хүмэлдэргыень бүтээгээд, «Үндэһэн эмээл» гэһэн шатада оролсоһон байна.
-Урилга ерэхэдэнь, урматай урилдаанда ошооб.
Минии бүтээлни хажуу тээһээ харахада, урихан эхэнэрэй шарайтай шэнги болоо гэхэ байнаб.
Арһа эсхэжэ, хазаар, хүмэлдэргэ, хударга, ташуур болон хярмуур (гребешек) хээд, тэрэнээ угалзануудаар гоёогооб.
Хээ сохижо хэгдэһэн угалзанууд яһала зохидоор тааража һуугаа, - гэжэ «Үндэһэн эмээл» шэглэлдэ шанда хүртэһэн нютагаймнай уран бүтээлшэ Нимацырен Будажапова хөөрэнэ.
Түрүүшын һуури эзэлһэн Ринчин Эрдынеев дархан Нимацырен Лубсанцыреновнагай шабинь болодог юм.
Багшынгаа зааһан эрдэм мэдэсые һайн хадуужа абаһан шабинь мүнөө дүрөө дээрээ ябаһан уран гартан болонол даа.
Уран зурааша, хээ сохигшо, багша-Аба эжы хоёрни гартаа дүйтэй уран бүтээлшэд байһан гээшэ.
Абамни, Лубсанцырен Будажапов, Дээдэ-Ивалга нютаг тоонтотой уран зураашан, модошо, түмэршэ дархан байгаа.
Эжымни заха холын Захааминһаа уг гарабалтай Ринчинханда Санжиевна Будажапова (Доржиева) угаа гоёор зурадаг уран биирэтэй хүн һэн.
Угаа уһанда хаянгүй, түрэлхидэйнгээ табилга мүлирүүлжэ ябана хаб даа.
Ивалгын заншалта урлалай лицейдэ аяар 30 гаран жэлдэ багшалжа, талаан бэлигтэй хүүгэдтэ дүршэлөө дамжуулнаб, - гэжэ багша Нимацырен Лубсанцыреновна Будажапова хэлэнэ.
Зураглалаймнай герой Улаан-Үдын багшанарай 1-дэхи училищиин уран зурагай таһаг дүүргээд, Хориин аймаг эльгээгдэжэ, тэндээ 7 жэлэй туршада багшалаа.
Нимацырен Будажапова 1991 ондо Даша-Нима Дугаровай оролдолгоор Ивалгада нээгдэһэн уран гартанай  һургуулида ерэжэ ороһон юм.
Тэндэ бэрхэ багшанарай хүмүүжэл доро хээ сохижо һураад, түрэл һургуулидаа багшалхаар үлэжэ, мүнөө болотор ажаллаһаар.
Аяар 30 гаран жэлэй туршада хэды олон үхибүүдые урлаха шадабаритай болгожо, дарханай нюусануудтай танилсуулааб даа.
Һурагшадтаяа хамта урлажа дархалһан бүтээлнүүдэйнгээ дэлгэсэ жэл бүри эмхидхэдэг гээшэ.
Тиихэдэ Нимацырен Лубсанцыреновна хубиин дэлгэсэнүүдые хоёр удаа үнгэргэһэн юм.
-2013 ондо эндээ түрүүшынгээ  «Угайм һүлдэ», 2019 ондо «Дархашуулай мүнгэн утаһан» гэһэн дэлгэсэнүүдые түрэл гаралнуудайнгаа, шабинарайнгаа дэмжэлтээр үнгэргөөб.
Ерэхэ жэлдэ өөрынгөө Рабжуун тэмдэглэнгээ, ажалнуудаа суглуулжа, шэнэ дэлгэсэ дурадхаха һанаатай хүдэлжэ байнаб, - гэжэ һанамжаараа уран гартан хубаалдана.
Багшын шабинарынь мүнөө бэрхэ дархашуул боложо тодоронхойнууд.
Олон үеын үхибүүдые нэгэдүүлжэ, «Дархашуулай нэгэдэл»  бүлгэм байгуулаад, эб хамта ажаллана, дүршэл шадабаряараа хубаалданад.
Бүлгэмые эрхүү буряадай мүнгэшэ дархашуулай түлөөлэгшэ Эдуард Алексеевич Куклин ударидана.
Тус бүлгэмэй гэшүүд ашата багшынгаа хубиин дэлгэсэдэ оролсожо, шадаха зэргээрээ туһа үзүүлнэ бэзэ.
Багшынгаа захяаЗүблэлтэ гүрэн дотороо, мүн гадууршье тон мэдээжэ уран зураашан, дархан, багша Даша-Нима Дугаровай шаби болоһондоо, Нимацырен Лубсанцыреновна Будажапова ходол омогорхожо ябадаг.
-Багшамни намда мориной тоног зэмсэгүүдэй зураг нэрэ томьёотойнь үгэһэн юм.
Саашадаа эдэ бүгэдые бүтээжэ туршаарай гэжэ захиһан байгаа.
Мүнөө мориной зэр зэмсэг бүтээгээд байхадаа, өөрынгөө багшын даабари, захяаень дүүргэбэб гэжэ омогорхоноб.
Үшөө энэ үнгэргэгдэһэн урилдаан багшымни түрэһэн тоонто Амидхааша нютагта болоһониинь нэгэ өөрсэ тэмдэг байгаа гү? - гэжэ Нимацырен Лубсанцыреновна эгэшэ зүрхөө хүдэлгэн байжа хэлэнэ.
Хүн гээшэ багшынгаа зааһан харгыгаар дабшахадаа, тэрэнэйнгээ хэлэһэн һургаалай үгэнүүдые ходол һанажа ябадаг гээшэ.
Хэлэһэн үгыень даажа, һанаа бодолыень бэелүүлжэ, захяаень дүүргэһэн шаби жаргалтай байнгүй яахаб даа.
Дархалха, урлаха гээшэмнай гансашье һургаалай шадабари бэшэ, харин угаар, шуһаар дамжан ерэдэг бэлиг гэжэ ойлгонобди.
Дээрэ замбиһаа заяагдажа үршөөгдэһэн бэлигээ мүлирүүлжэ, арад зондоо туһатай эд бараа бүтээхэ шадабаритай болоһон уран гартан зүб мүрөөр алхалжа ябана.
Гэр бүлэ, үри хүүгэдҮнгэтэ түмэр хайлуулжа шудхаха, хээ сохихо бэлигтэй Нимацырен Лубсанцыреновнада гэртэхиниинь али болохоор туһалдаг.
Инаг ганса нүхэртөө захижа, зарим тэды ажалнуудаа бүтээлгэнэ.
Тиихэдэнь түрэһэн үхибүүдыньшье шадаха зэргээрээ хамһалсадаг даа.
Нимацырен Лубсанцыреновна нүхэртэеэ хамта 2 хүбүүдые, эрхэхэн, бэрхэхэн басага түрэжэ, гарыень ганзагада хүргөө.
Тэдэнь бултадаа уран гартайнууд, угаа гоёор зураха бэлигтэйнүүд юм.
-Хэзээ нэгэтэ минии хэжэ ябаһан ажал үргэлжэлүүлхэ бэзэ, - гэжэ эжынь хэлээд, үшөө иигэжэ нэмэнэ: -Наһаараа эрхилжэ ябаһан хэрэгыемни үри хүүгэдни заатагүй саашань дамжуулһай гэжэ зосоогоо һанадаг хүм.
Холо хаана ошохо һэм даа.
Шуһан гээшэ голой уһан бэшэ ха юм даа, заатагүй нэгэниинь эжынгээ, үбгэ эсэгэнэрэйнгээ бэлигтэ хүртэхэл байха.
Автор: Булат БАДМАЕВФото: Булат Бадмаевай гэрэл зурагуудуран гартан Хэдэн жэлэй урда тээ баригдаһан модон хүүргын хушалта үмхиржэ,  хадааһаниинь аржыжа гарахадаа,  түмэр агтын сахаригуудые сооложо һаланагүй.
Үхэр мал, ябаган хүн һүни үдэршье хүүргэ дээгүүр гарахадаа, эндэ-тэндэ бии болоһон нүхэндэ хүлөө хэжэ, гэмтэжэ болохо байгаал.
Теэд яахабши даа, модон гээшэ хура бороодо, саһа нойтондо түргэн үмхирдэг ха юм.
Нютагай зон хэлсэжэ, энэ хүүргэеэ өөһэдынгөө хүсэ шадалаар шэнэлхэ саг ерэбэ гэһэн шиидхэбэри абаа.
-Нютагаархид хаба шадалаа гаргажа, арга мүрыень оложо, хүүргэеэ шэнэлхэ тухай хөөрэлдөөбди.
Мүнөө дээрээ бүхы заһабарилгын ажал хэхэ аргагүй байнабди.
Хүүргэ бариха тухай шиидхэбэри абтаа, түсэбэй саарһа дансанууд бэлдэгдэнэ, ерэхэ жэлһээ барилга эхилхээр хараалагдана.
«Ерэхэ жэл  болотор хушалтыеньшье һаа шэнэлэе, захиргаанай талаһаа мүнгэн гаргашалагдаха», - гэжэ аймагай засаг дарга Чингис Баирович Маншеев хэлэһэн юм.
Тиихэдэнь бидэ, нютагай ажаһуугшад, барилга эхилхэ  тухай хэлсээбди, - гэжэ Хойтогол нютагай эдэбхитэнэй нэгэн Дэлгэр Гармаевич Паданов хөөрэбэ.
Засаг даргын талаһаа ороһон дурадхал тодожо абаад, хойтоголойхид ажалаа эхилээ.
Оройдоол 2 долоон хоногой саада тээ энэ талаар хүдэлмэри ябуулжа эхилһэн аад, амаралтын үдэртэ бултаараа суглараад, ажалаа дүргэжэрхибэ.
-Хойтоголһоо уг гарбалтай хаа-хаанагүй ажаһуудаг арад зон шадаха зэргээрээ оролсожо, мүнгэн туһаламжа үзүүлээ.
Аяар 140 гаран айл бүлэ буянта хэрэгтэ хабаадаа.
Эртэ хабараар энэ хүүргэдээ гэжэ модо бэлдэһэн байгаабди.
Тэрэнииемнай нютагаймнай ажаһуугша Геннадий Галданович Гармаев өөрынгөө газаа тайража хюрөөдөө.
Бэлэн болоһон хабтагай модонуудаа Доржо Будажапович Доржиев трактораараа зөөжэ асараа.
Тиихэдэнь нютагай бэрхэ хүбүүд сугларжа,  ажалаа эхилээ.
Хамтын ажалда нютагай 70-аад хүн ерэжэ, урма баяртай хүдэлөөбди.
Гурбан бүлэг боложо хубаараад, гурбан талаһаань орожо, урилдажа байжа хүдэлхэдөө, наранай һуугаагүй байхада, ажалаа дүүргээд байгаабди, – гэжэ Дэлгэр Гармаевич омогорхон байжа хэлээд, үшөө иигэжэ нэмэнэ: - Эды олон сугларһан зониие эдеэлүүлхэ, ундалуулха хэрэгтэй ха юм.
Эдеэлхэеэ  хүн бүхэнэй гэр гэртээ тараа һаань, ажалнай хэзээ дүүрэхэб?
Тиимэһээ һамгад, бэреэд ерэжэ, хэды дахин амтатай эдеэ шанаа.
Һайн ажаллаһан хүн һайнаар эдеэлхэ ёһотой.
Хойтоголоймнай захиргаанай сомон дарга Аюшеева Дарима Ешеевна  аймагай Һунгамалнуудай зүблэлэй түрүүлэгшэ Надежда Сергеевна Далаева хоёрой зүгһөө 2 хун сагаан хонин бэлэгүүд буугаа.
Хойтогол Ород Уласай эгээл һайхан нютагуудай нэгэдэлэй бүридэлдэ оронхой.
Үзэсхэлэнтэ һайхан байгаалида амархаяа, аршаан булагта умбажа, бэе махабадаа аргалхаяа, газар дэлхэйн алишье нютагһаа айлшад үни заяанай иишэ буужа ерэдэг юм.
Холын нютагуудһаа бууһан айлшадые иимэ хүүргэтэй угтажа байхань тиимэшэг даа.
Нёдондо Буряад Уласай Толгойлогшо үсөөхэн амаралтынгаа үдэрнүүдые һамбаашалан, Түнхэнэй аймагта гэр бүлөөрөө амархадаа, тэрэ хүүргэ дээгүүр гараһанаа буулгаад, сүлжээ холбоондо харуулһанииень һайнаар һанана ёһотойт.
Булнай гэжэ нэрэтэй горхон дээгүүр түмэр, бетон хэрэгсэлнүүдээр бүтээгдэһэн һайн шанартай хүүргэ баригдаха тухай мүнөө ажал ябуулагдана гэжэ  бэшэгдээ һэн.
Тэрэнь бэелүүлэгдэжэ, хойтоголойхидой һанаан амарха бэзэ гэжэ найдая.
-Хойтоголоймнай ажаһуугшад яһала урагшатай, хамтын ажалда бүхы шадалаараа оролсодог.
Хэдэн жэлэй туршада яһала олон хүүргэнүүд шэнэлэгдээ.
Хадын үндэрһөө ехэ бага горхонуудай урдадагынь мэдээжэ.
Дэлгэр Гармаевич Паданов гэжэ нютагаймнай ахатан яһала урагшатайгаар ажаллажа, арад зоноо бодхоохо шадалтай хүн юм.
Дэлгэр Гармаевич ажабайдалай алишье һалбарида оролсожо, шадаха зэргээрээ туһалдаг, - гэжэ нютагаархидынь онсо тэмдэглэнэ.
Арад зоной хамтаржа ажаллахада, бүхы юумэн урагшатай, бүтэмжэтэй байдаг ха юм даа.
Хажуу тээһээ хаража байнгүй, бултаараа хамсыгаа шуужа хам оролсоһон нютагаархид бүри ондоошье юумэ бүтээхэ шадалтай.
-Мүнөө энэ хэмжээ ябуулгада ороһон алта мүнгэмнай үшөө үлөө.
Ажалаа хэхэдээ, тоһо түлишэ, хюрөөдөө гэнжэ болоод хадааһа хабтагайгаа худалдан абаһамнай эли.
Нютагаймнай зүүн захада Шара-Тала гэжэ горхон шааян урдадаг.
Тэрээн дээгүүр баригдаһан хүүргэмнай мүн лэ үмхиржэ байна.
Удаан болонгүй, тэрэ хүүргэеэ шэнэлхэ байгаабди гэжэ булта хөөрэлдөөбди.
Иигэжэ эб нэгэн ябаа һаа, юунэйшье урда орохобди, - гэжэ эдэбхи ехэтэнэй нэгэн Дэлгэр Гармаевич Паданов хэлэнэ.
Нютагай дэбисхэр дээрэ бүхы юумэ залан хүтэлхэ, арад зоноо нэгэдүүлхэ ажалтай сомон дарга гэжэ байдагынь мэдэнэт.
Хойтоголой захиргаанай сомон дарга Дарима Ешеевна Аюшеева энэ үдэр ехэ урматай, нютагаархидаараа омогорхоно.
-Хүндэтэ нютагаархид!
Булнай дээгүүрхи хүүргымнай хушалта шэнэлэгдэбэ.
Нютагайнгаа захиргаанай, мүн арад зоной зүгһөө аймагай засаг дарга Чингис Маншеевтэ халуун баяраа хүргэнэбди.
Өөһэдымнай хүтэлбэриин нэгэдэлнүүдтэ мүнгэн (150 мянган түхэриг) туһаламжа шэглүүлэгдэһэн байна.
Мүнөө хүүргэ шэнээр барилга хэхэ ажалда бэлдэлгэ ябуулагдана, - гэжэ нютагай сомон дарга Дарима Ешеевна хэлэбэ.
Автор: Булат БАДМАЕВФото: Дарима Аюшеевагай дурадхаһан гэрэл зурагуудТүнхэнэй аймагХойтогол ТΥΥХЫН  АБДАРҺААБайгша 2022 он Буряадай уран зохёолой байдалда онсо удха шанартай.
Тэбхэр 100 жэлэй саада тээ буряад хэлэн дээрэ шүлэгүүдэй түрүүшын ном хэблэгдэжэ, «нара хараhан» түүхэтэй.
1922 ондо Буряадай алдар суута уран шүлэгшэн Солбонэ Туяа (Пётр Никифорович Дамбинов) «Һалбарhан тала» гэжэ согсолбори толилуулһан байна.
1927 ондо, 95 жэлэй саада тээ, буряад уран зохёолшодой түрүүшын хамтын суглуулбари – «Уран үгын шэмэг» гэhэн альманах хэблэгдэhэн ушартай.
Тэбхэр 90 жэлэй саада тээ, 1932 ондо, түрүүшын буряад туужанууд – Ц. Доной «Хиртэhэн hара» (1932), «Брынзын санха» (1935) гэhэн зохёолнууд бэшэгдэжэ, буряад уран зохёолой эхи hуури табигдаhан түүхэтэй.
Зуун жэлэй хүгжэлтын түүхэдэ буряад уран зохёол hалбархыншье, доройтохыншье элдэб сагуудые гаталаа.
Yе сагай эрхээр, буряад хэлэнэй  хосорхо туйлдаа хүрэhэн ушараар уран зохёол хэсүү байдалда ороhон гэжэ мэдэнэбди.
Тиигэбэшье урма зоригоо хухараагүй, hүлдэтэ шэнжэеэ алдаагүй!
Мүнɵɵнэй Буряадай уран зохёол мянгаад жэлэй түүхэтэй арадай аман үгын үльгэр домогуудhаа мүндэлhэн бата бүхэ үндэhэ hууритай.
XXI зуун жэлэй Буряадай уран зохёолшо ямар түхэл шарайтайб?
Алдарта зүжэгшэнэй, багшын, эмшэнэй, малшанай, хүдɵɵгэй юрын ажаhуугшын г. м.
Агууехэ талын нүүдэлшэдэй заншалта зохёолнуудайнь ба дуунуудайнь үргэлжэлнүүд мүнɵɵдэр хүдɵɵгэй Соёлой байшангуудай, хотын театрнуудай, хүүгэдэй сэсэрлигүүдэй, hургуулинуудай тайзан дээгүүр зэдэлдэг, Интернедэй хизааргүйуудамаар аяншалдаг.
БАЯРТА ΥДЭШЫН НЭЭЛГЭБаяр баясхаланта үдэшын нээлгэдэ Буряадай соёлой сайд Соёлма Дагаева хабаадажа, сугларагшадые халуунаар амаршалаад, Уран зохёолшодой холбооной саашанхи замдань амжалта туйлалтануудые хүсэhэн байна.
Удаань Буряадай Уран зохёолшодой холбооной түрүүлэгшэ Сергей Доржиев үгэ абажа, бүгэдэндэ баярые хүргэhэнэй удаа «Буряад хэлэн» ба «Улан-Yдэ» гэhэн шүлэгүүдээ уншажа, уянгата шүлэг дуунай үдэшые нээбэ.
БиБулжамуур шубуун һаа,Элинсэгтэ баабайнарай,Хулинсагта таабайнарайБуусын энэ дайда тухайЖэргэжэл байха һэм.
Ирагуу найрагшын түрэл орондоо дурлаhан жэргэмэл мэтэ зүрхэнииньуран үгын дээжээр, талын дууша шубуунай дуугаар зэдэлээ.
БУРЯАД АРАДАЙ БУЛЖАМУУРНУУДХэмжээнэй эхиндэ Буряадай үнгэрhэн сагай алдар суута уран зохёолшод ба шүлэгшэд тухай баримтата фильм харагшадай анхаралда дурадхагдаба.
Буряадай Уран зохёолшодой холбоон 1934 оной хабарай хаhада   байгуулагдаhан түүхэтэй.
2024 ондо 90 жэлэйнгээ ой тэмдэглэхэ эмхиин баян түүхэдэ И. Дампилон, Д. З. Жалсараев, Н. Г. Дамдинов, Б. С. Дугаров, А. Л. Ангархаев, Г. Х. Базаржапова, М. Р. Чойбонов гэгшэд түрүүлэгшэнэр байhан.
Yнгэрhэн сагай алдарта хүтэлбэрилэгшэдэй гэрэл-зурагууд экран дээрэ hубарин харуулагдажа, Буряадай Уран зохёолшодой холбооной хүгжэлтын түүхэ намтар түүрээгдээ.
Зохёохы үдэшын үргэлжэлдэ тайзан дээрэ мүнɵɵ үеын Буряадай элитэ уран шүлэгшэд – Россиин соёлой габьяата хүдэлмэрилэгшэ, Агван Доржиевай медаляар шагнагдаhан Николай Шабаев, Россиин габьяата артист, Буряад Уласай Гүрэнэй шангай хоёр дахин лауреат, И. Калашниковай нэрэмжэтэ уран зохёолой шангай лауреат Доржо Сультимов, Россиин габьяата артист, Буряад Уласай габьяата артист, Буряад Уласай арадай артист, Петровско академиин гэшүүн – корреспондент, «Буряад Уласай урда габьяагай түлɵɵ» гэhэн медаляар шагнагдаhан Чингис Гуруев, Буряад Уласай габьяата багша, арадай поэт Нина Артугаева, Буряад Уласай соёлой габьяата хүдэлмэрилэгшэ Светлана Нестерова, Николай Поломошнов, Людмила Семёнова, Сергей Тумуров, Хурамхаанай дасанай шэрээтэ лама, мэдээжэ блогер Олег Намжилов гэгшэд түрүүтэй бусад ирагуу найрагшад шүлэгүүдээ уншажа, харагшадые хужарлуулаа.
Хүйhөөрөө холбоотой                   энээхэн дайдадаа Хаанашье ябаа hаа,                   эрьехэ үритэй юм.
Хүйтэрhэн сэдьхэлые                   тоонтонь ульhаарааХүлшөөхэ, уяруулха                   нангин шэдитэй юм, - гэhэн Николай Шабаевай шүлэгэй уянгата мүрнүүд хүн бүхэндэ тоонто нютагыень hануулан уяруулна.
Аха захатанай хажуугаар «гуурhанай туршалга» эхилжэ байhан оюун бэлигтэй залуу үеын уран шүлэгшэд найруулгануудаа гүйсэдхэhэн байна.
Бато Аюшеев, Вера Шобосоева, Сэсэг Бадмаева, Алдар Жапов – буряад уран зохёолой ерээдүйн найдалынь ба этигэлынь.
Уянгата шүлэг дуунуудай хажуугаар суута артист Доржо Сультимов ноён болохо хүсэлтэй билдагууша хүн тухай шог ёгто зугаа наада уран hайханаар харуулжа,  бүхы залые энеэлгэhэн ушартай.
Артистын хэлэhэн үгэ бүхэниинь нюур шарайдань, бэеынь хүдэлɵɵндэ тэрэ дары үзэгдэжэ, тархи толгойнь, хүл гарнуудынь, хүлдэжэ унаhан  шэхэнүүдынь  булта билдагашалдажа, сүсэгэнэлдэжэ, даараад шэшэрэлдэжэ байгаа.
Монголой хүндэтэ айлшад Мүн лэ тус hайндэртэ үдэшын хүндэтэ айлшан – Монголой алдар суута ирагуу найрагша, Сэлэнгын аймагай Уран шүлэгшэдэй холбооной түрүүлэгшэ Хэнтийн Батхуу олондо мэдээжэ «Аялгата hайхан буряад хэлэмни» гэhэн шүлэгɵɵ уншаhан байна.
Тэнгэриин хууляар амилһанАялгата буряад хэлэмни.
Газарай магнайда мүндэлһэнБуряад-монгол хэлэмни.
Барга-Баатар хаанайҺүнэһэ эбээһэн буряадни.
Баргажан-Гуа хатанайҺү шэнгээһэн хэлэмни, - гэhэн үгэнүүдтэй шүлэгынь ёhото буряад хэлэнэй гимн гээд нэрлэмээр.
Хэнтийн Батхуутай хамта Дархан хотын залуушуулай театрай дуушан, «Монгол Уласай соёлой түрүү ажалшан» гэһэн нэрэ зэргэтэй Эрдэнэтулга дуунуудаа бэлэглээ.
Yндэр уулын орьёлhоо харьялан урдаhан голой абяагаар, тайгын сууряагаар, тэнгэриин дуугаар агаарые хахалан, хүнэй зүрхэ сэдьхэл шэмшэрээн, аялгатан зэдэлhэн дуунуудыень харагшад халуун альга ташалгаар угтан абаа.
АЯЛГА ДУУНАЙ ШЭДИТЭ ОРШОНДО                                 Буряад Уласай уран урлалай габьяата ажаябуулагша, доцент,Буряадай Хүгжэм зохёолшодой холбооной түрүүлэгшэ Санжиева Лариса Николаевна бүхэли үдэшын туршада пианино дээрэ наадажа, уянгата хүгжэмөөр hайндэртэ үдэшые шэмэглэhэн байна.
Тэрэнэй хажуугаар хүгжэмшэн Эрдэм Дымбрылов морин хуур дээрэ наадажа, эди шэдитэ аялгаар тэндэ зэдэлhэн шүлэгүүдэй мүрнүүдтэ «далинуудые ургуулжа», агаарта дэгдээн хатаруулаа.
«Тэнгэриин хууляар амилhан» буряад шүлэг урдын сагта морин хуурай хүгжэм доро мүндэлhэн үльгэрhɵɵ үндэhэтэй.
Тиимэhээ урдын уянгата хүгжэм доро шэнэ ами ороhондол зэдэлдэг.
Мүн лэ уран шүлэгэй hайндэрые Буряадай тайзанай одод шэмэглэжэ баярлуулба.
Оюун бэлигтэй залуу дуушан Галсанимын Гандик, Буряад Уласай арадай артист, Буряадай гүрэнэй Оперо болон баледэй  академическэ театрай гол дуушан Билигма Ринчинова, мүн лэ тус театрай гол дуушад, Буряад Уласай арадай артист Баиржаб Дамбиев, Чингис Иванов гэгшэд уянгата шүлэг дуунай үдэшые оюун бэлигэй ялас гэмэ элшэ туяагаар гэрэлтүүлээ.
Автор: Баярма БАТОРОВАФото: Баярма Баторовагай дурадхаһан гэрэл зурагуудбуряад шүлэгэй һайндэр  фото: Azia -Russia Daily Россиин эрдэмэй академиин этнологиин ба антропологиин институдай эмхидхэhэн онлайн хэмжээндэ түүхын, гүн ухаанай, социологиин, эмнэлгын, биологиин эрдэмтэд ба фармацевтнүүд хабаадаhан байна.
Симпозиум дээрэ мүнɵɵдэрэй эмнэлгын шухала асуудалнууд зүбшэн хэлсэгдэhэн ушартай.
Эрдэмтэд “COVID-19” гэhэн сэдэбтэ гол анхаралаа хандуулаа.
Тэдэнэр элидхэлнүүд соогоо, «түхэреэн шэрээгэй» үедэ дэлхэйн элдэб гүрэнүүдтэ хорон үбшэнтэй тэмсэлдэ хэрэглэдэг эгээл эрхим арганууд, эмүүд тухай зүбшэн хэлсэбэд.
Энэдхэгэй, Түбэдэй ба бусад арадуудай аргануудта ехэ анхарал хандуулагдаа гэжэ тэмдэглэхэнь шухала.
Тэдэнэй тоодо Буряадай ба Байгал шадархи газарнуудаар түбэд эмнэлгэ хүгжɵɵлгын асуудал бодхоогдоhон байна.
Буряад Уласай ниитэ холбооной агентствын захирал Лариса Бочаровагай элидхэhээр, табан жэлэй саада тээ манай региондо эм домто ургамалнуудые ургуулдаг үйлэдбэриин ажаябуулганууд эхилhэн.
Тэрэнэй хэмжээндэ «Өɵр тээшээ 21 алхам» гэhэн элүүр энхын hургуули байгуулагдаhан ушартай.
Тус эмхиин гол арганууд «Джуд -Ши» ба «Дүрбэн тантра».
Энэ түсэлэй бэелүүлгэдэ заншалта аргын эмшэд, Түбэдые шэнжэлэлгын эрдэмтэд, фармацевтнүүд болон бусад мэргэжэлтэд хабаадана.
Урдын эмнэлгын аргануудые ба эмүүдые мүнɵɵнэй эмнэлгын туйлалтануудтай холбожо, хорото үбшэнгүүдые сараха аргатай зүйлнүүдые бии болгохо үүргэтэй түсэл урагшатайгаар бэелүүлэгдэнэ.
Автор: Баярма БАТОРОВАФото: Azia -Russia Daily симпозиум   фото: Анна Огородник Эсэгэ.
Юун гэнэб энэ үгэ?
Хэн тухай хэлэнэб?
Хүн бүхэн энэ үгэ мэдэхэ, хүн бүхэнэй наһанай харгыда иимэ хүн бии гэжэ найдаха дуран хүрэнэ.
Теэд олон хүнүүд эсэгын дуран тухай мэдэнэгүй, бэе дээрээ мэдэрнэгүй.
Аба эжымни - минии бурхад, минии сахюусад.
Энэ наһандамни, сэдьхэл зүрхэндэмни  эгээл дулаанаар, эгээл дүтөөр һанагдадаг хүнүүд.
Октябриин 16-да “Эсэгын үдэр” гэһэн һайндэр үнгэрбэ.
Минии һанахада, энэ ехэ һайхан, хэрэгтэй үдэр.
Юундэб гэхэдэ, сэдьхэл һанаан соошни сугларһан дуранай дулаахан үгэнүүдые энэ үдэр хэлэжэ болоно.
Теэд абаяа хүндэлжэ, дулаан һайхан үгэнүүдые хэлэхын түлөө тусхай үдэр хэрэггүй ха юм.
Абамни намда ажамидарал бэлэглээ.
Эсэгын ашаар би мүнөө наранай элшэ доро сэбэр арюун агаараар амилан, хүрьһэтэ алтан дэлхэй дээрэ тон жаргалтай ябанаб.
Минии эгээл дуратай, тон дүтэ хүн - хүндэтэ абамни, алтан дэлхэйн шарай харуулһан эсэгэмни!
Үхибүүдээ ажабайдалай үргэн харгыда гаргаха гэжэ оролдон ябанат.
Мүнөө саг хүшэр, ажабайдалай замда баяр уйдхаршье дайралдана.
Дашанимын Пурбэ, абамни, үри хүүгэдэйнгээ түлөө ямаршье бэрхэшээлнүүдые гаталхал.
Би басаганиинь байһандаа омогорхоноб.
Гансал һайндэрөөр бэшэ, юрыншье үдэрнүүдтэ аба эжыдээ сэдьхэлэй дулаахан үгэнүүдые хэлэжэ, баярлуулжа ябаял!
Цыбикжапова Анастасия, 2-дохи курс, 16110-дахи группаФото: Анна ОгородникоюутадБГУбуряад хэлэнБуряад хэлэнэй габшагай һара   фото: Владимир Барский Түргэн шатараар Ородой чемпионат хоёр үдэрэй туршада Сочи хотын “Жемчужина” гэһэн амаралтын газарта үнгэргэгдөө.
204 шатаршанай хүн бүхэниинь 11 дахин хюлгын саана наадануудта хабаадалсаа.
Буряадай уласхоорондын гроссмейстер Антон Шомоев 8,5 оноо абажа, мүнгэн медальда хүртөө.
7,5 оноо абаһан үшөө нэгэ Буряадай тамиршан Жамсаран Цыдыпов 15-дахи һуурида гараа.
“Хара далайн Гран-при” гэһэн бүхэроссиин фестиваль май һарада эхиеэ абажа, эдэ үдэрнүүдтэ түгэсэбэ.
Һүүлшын шатада 13 наһа хүрөөдүй шатаршадай дунда Буряадай эдир наадагша Булат Васильев шалгараа.
Мүрысөөнэй алтан медальда тэрэ хүртөө.
Улаан-Үдэ хотодо Буряад Уласай чемпионат 10 үдэрэй хугасаада эмхидхэгдээ.
Хяагтын аймагһаа уг гарбалтай Алдар Бадмаев анха түрүүшынхиеэ чемпионой нэрэ зэргэдэ хүртэһэн байна.
- 5-дахи класста һуража байгаад, шатарай секцидэ ерээ һэм.
Уласай, бүхэроссиин, уласхоорондын мүрысөөнүүдтэ яһала һайн дүнгүүдые харуулһан байнаб.
Теэд  дээдэ һургуулиин оюутан болоод, шатараа орхёо һэм.
Оройдоол хахад жэлэй саана һорилгоёо үргэлжэлүүлээб, - гэжэ Алдар Бадмаев өөртэеэ танилсуулна.
Эхэнэрнүүдэй дунда Дарима Саргаева түрүүлжэ гараа.
Артур Лесняк болон Мария Хамнуева гэгшэд 19 наһа хүрөөдүй тамиршадай дунда 1-дэхи һууринуудта гараа.
Автор: Борис БАЛДАНОВФото: Владимир Барскийтамир  - Энэ түлбэри мэдүүлгэ үгэлтэгүйгөөр сэрэгтэ татагдаһан эрхэтэдэй бүридхэлэй дансаар түлэгдэхэ юм гэжэ тэмдэглэнэб.
Мүнгэн түлбэри сэрэгшэдэй банкнуудта нээһэн нюурай счёдто оруулагдажа байха.
Сэрэгэй комиссариадуудһаа мэдээнүүдэй ороһоной удаа 7 хоногой туршада  түлбэринүүд эльгээгдэхэ юм, - гэжэ Буряадай ажаһуугшадые ниигэмэй талаар хамгаалгын сайд Татьяна Быкова онсолоо.
Нэгэ дахин түлэгдэхэ түлбэри тухай шиидхэбэри Алас Дурнын можо хизаарнуудта  Алас Дурнын федеральна тойрогоор Юрэнхылэгшын бүрин эрхэтэ түлөөлэгшэ Юрий Трутневай даабаряар болон дэмжэлгээр долоон хоногой урда тээ  абтаа һэн гэжэ албанай хүтэлбэрилэгшэ һануулна.
Автор: Сэнгэ РИНЧИНОВсэрэгшэд   фото: Туяа Ямпилова Дамбадугар Бочиктоевые хүхюутэй хошон зугаагаар, шог ёгто үгэ хүүрээр халиhан баян дэлгэр ёhото уута туламтай сасуулмаар гэжэ хэлэгдэдэг.
Артистын бүхы наhан соогоо суглуулhан «эльгэ хатама» хүхюутэй ба һүбэлгэн хурса зугаануудые хэблэбэл, зузаан томо ном болохо гэжэ тоосоогүй.
Энэшье үдэшэ театрай зал соо сог залитай энеэдэн замхаагүй.
Алдар суута артист «Бадмахан лёнхобо» гэhэн ойн баярта тоглолто дээрээ амаршалгануудые абахын хажуугаар арадай дуунуудые уянгата hайханаар гүйсэдхэжэ, сугларагшадые хужарлуулаа.
«Хориин тайшаанарай магтаал», «Ганга мүрэнэй жэргэмэл» г. м. урдын буряад аялгата найруулганууд үнгэрhэн ба мүнɵɵнэй сагуудай таhаршагүй бүхэ холбоогой hүлдэ тэмдэгээр зэдэлhэн байна.
Буряадай соёлой сайд Соёлма Дагаева Дамбадугар Бочиктоевто «Буряад Уласай урда габьяагай түлɵɵ» гэhэн медаль барюулаа.
Автор: Баярма БАТОРОВАФото: Туяа ЯмпиловаБуряад театр   фото: gazeta-n1. ru 2019 ондо «Гэр байра – хотын оршон» гэһэн Үндэһэн түсэл бэелүүлэгдэжэ эхилээд, үмхиржэ байһан гэрнүүдэй ажаһуугшадые нүүлгэжэ эхилһэн байна.
Тиигэжэ 2019 онһоо 2022 он болотор Буряад орондо 2840 хүн 50 мянган дүрбэлжэн метр байраһаа шэнэ гэртэ оруулагдаха түсэбтэй һэн.
Эдэ жэлнүүдтэ 3745 хүн 58 мянган дүрбэлжэн метр байраһаа зөөжэ гараа.
-Бэрхэтэй сагай тохёолдобошье, ажалаа һайнаар ябуулха ёһотойбди.
Бүхы арга хэрэглэжэ, эршэтэйгээр хүдэлжэ, хүн зоной ажабайдалай шанар дээшэлүүлхэ хэрэгтэй.
2023 он болотор 99 мянган дүрбэлжэн метртэ ажаһуужа байһан 7129 зониие шэнэ гэртэй болгохо түсэбтэйбди, - гэжэ Буряад Уласай Засагай газарай Түрүүлэгшын орлогшо Евгений Луковников дуулгана.
Хуушарһан, хүн зоной ажаһуухада, тэдэнэй ами наһанда аймшагтай гэжэ 2017 он болотор элирүүлэгдэһэн гэрнүүдһээ ажаһуугшадые зөөлгэхэ түсэл 2023 он болотор бэелүүлэгдэхэ юм.
-Энэ түсэл бэелүүлхэ гээшэ эгээл шухала ажалнуудай нэгэн.
Энэ талаар яһала урагшатай хүдэлнэбди.
2022 ондо 1268 хүниие шэнэ гэртэ нүүлгэжэ баярлуулаабди, - гэжэ Буряад Уласай барилгын ба гэр байрын ажахы шэнэлэлгын сайд Николай Рузавин хэлэнэ.
Автор: Булат БАДМАЕВФото: gazeta-n1. ruхуушарһан гэрнүүд  Поддубнын нэрэмжэтэ барилдаанай лигэОрод гүрэнэй тамиршадые уласхоорондын мүрысөөнүүдтэ оруулхагүй гэһэн шиидхэбэри абтаһанай удаа Барилдаанай федераци шэнэ мүрысөө эмхидхэжэ эхилээ.
Түүхэтэ барилдаашан Иван Поддубнын нэрэ тэмсээндэ үгтөө (Poddubny Wrestling League 2).
Октябриин 13-14-эй үдэрнүүдтэ  2-дохи урилдаан Москва хотодо эмхидхэгдэбэ.
Май һарада болоһон энэ мүрысөөндэ Буряадай барилдаашад олоор хабаадаһан байна.
Харин мүнөө ехэшүүлэй дунда ганса Ирина Ологонова барилдаа.
Хабартаа тэрэ 55 килограммай шэгнүүртэ чемпион боложо тодороо һэн гээд һануулая.
Мүнөө Ирина 57 килограммай шэгнүүртэ оролсожо, шангай 3-дахи һуури эзэлжэ шадаа.
Тус мүрысөөндэ Буряадай түрүү барилдааша басаган хоёр илалта туйлаа, нэгэ дахин шүүгдээ.
Красноярск хотын Ольга Хорошавцева энэ шэгнүүртэ түрүүлжэ гараа.
PWL-2 гэһэн мүрысөөндэ һургуулиин хүүгэд өөрын тэмсээндэ хабаадалсаа.
“Номто” гэһэн спортын клубай гэшүүн Даша Татарова дахинаа түрүүлжэ гараа.
Хабарай энэ мүрысөөндэ Даша баһа 1-дэхи һуури эзэлээ һэн.
“Зугаалай” гэһэн спортын клубай гэшүүд шалгараа.
Роман Гусев шангай 2-дохи һуури эзэлээ.
Руслан Шарапов хүрэл медаляар шагнагдаа.
Хибэстээ бусаа2021 ондо дэлхэйн чемпионадта хүрэл медальда хүртэһэн Евгений Жербаев тэрэ гэһээр хибэс дээрэ гараагүй байгаа.
Жэлэй хугасаада тэрэ гэмтээһэн хүлөө аргалуулаа.
Үшөө сентябрь һарын һүүл багаар Евгений Жербаев Кызыл хотодо үнгэргэгдэһэн сэрэгшэдэй дунда мүрысөөндэ оролсоо.
Мүн октябриин 14-15-ай үдэрнүүдтэ тэрэ Якутск хотодо болоһон бүхэроссиин мүрысөөндэ хабаадалсаа.
74 килограммай шэгнүүртэ Евгений хоёр уулзалга шүүжэ, финалда гаража шадаа.
Энэл барилдаашантай Улаан-Үдэдэ болоһон Ородой чемпионадта 2021 ондо Евгений уулзаа һэн гээд һануулая.
Тиихэдэ Красноярскын тамиршан диилэжэ гараа бэлэй.
Ургажа ябаа залуу барилдаашан Аюр Нимаев 92 килограммай  шэгнүүртэ дүрбэн илалта туйлажа, чемпион боложо тодороо.
Шангай 2-дохи һуури Игорь Упхоев 70 килограммай шэгнүүртэ эзэлээ.
Эдэ хоёр хүбүүдэй амжалтые олон мэргэжэлтэд “хүлеэгдээгүй” гэжэ нэрлээ.
Жаргал Дамдинов, Виктор Жербаев, Тумэн Бодиев болон Аюр Жигжитов гэгшэд 3-дахи һууринуудта гараа.
Мүнгэн басагадЭрхүү можын Тулун хотоһоо уг гарбалтай Олимпиин абарга Наталья Воробьевагай шангуудта хүртэхын түлөө мүрысөөн Санкт-Петербург хотодо эмхидхэгдээ.
Буряадай басагад тус хэмжээ ябуулгада амжалтатайгаар хабаадаба.
Мунсэл Цыденова, Аяна Ухеева болон Адиса Аюшеева гэгшэд өөр өөрын шэгнүүртэ шангай 2-дохи һууринуудые эзэлээ.
Тэдэ булта Беларусь Уласай түлөөлэгшэдтэ шүүгдээ.
Зүүн хотонуудаарХоёр долоон хоногой эсэстэ Благовещенск ба Хабаровск хотонуудта бүхэроссиин мүрысөөнүүд үнгэргэгдэбэ.
Эндэ залуу тамиршад Буряад ороноо түлөөлөө.
Амарай можын ниислэлдэ Буряадай барилдаашад 13 медальда хүртөө.
Зоригто Доржиев, Владимир Ринчинов, Ринчин Ринчинов, Дмитрий Куприянов гэгшэд түрүүлжэ гараа.
Хабаровск хотодо “Ерофей Хабаров” гэжэ нэрэтэй мүрысөөн заншалта болонхой.
Хоёр алтан медаль Дмитрий Куприянов, Цырен Дугаржапов гэгшэд абажа, олон тоото аха дүүнэрээ баярлуулаа.
Автор: Борис БАЛДАНОВФото: Ородой ба Буряадай Барилдаанай федерациин гэрэл зурагуудтамир  Суута тамиршанай нэрэ абааТүнхэнэй аймагай Үбэлзөөн Нуган һууринһаа уг гарбалтай Юрий Мункоевич Иринцеев дээдэ гарай мэргэжэлтэн болоод, Сэлэнгын аймагай Ташар һууринда ажал хэхэеэ эльгээгдэһэн байна.
Мария Дугаровна Бадмаеватай наһанайнгаа хуби заяа ниилүүлжэ, тэндээ үлэһэн намтартай.
Иринцеевтэнэй гэр бүлэдэ 1963 ондо хүбүүн түрэжэ, олон аха дүүнэрыень баярлуулаа бэлэй.
Хүбүүндээ залуу айл Биликто гэжэ нэрэ үгэһэн байна.
- Абамни спортдо ехэ дуратай, бүхы һонин һорьмой хуу дуулаад байгша һэн.
Минии түрэһэн үедэ мэдээжэ боксёр Виликтон Иннокентьевич Баранниковай нэрэ холо ойгуур суурхажа байгаа.
Тиигээд абамни нэрыемни һэлгүүлжэрхиһэн юм.
“Б” үзэгые “В” болгуулаад, һүүлдэнь “н” үзэг нэмүүлээ.
Һургуулиин үедэ бага зэргэ боксоор бэеэ һорёоб.
Зэдын аймагта хүдэлхэдөө, саг зурын хугасаада боксын багшаар хүдэлһэншье байнаб, - гэжэ Виликтон Иринцеев һонирхолтойгоор хөөрөөгөө эхилнэ.
1980 ондо Ташарай дунда һургуули дүүргээд, Доржи Банзаровай нэрэмжэтэ Буряадай багшанарай дээдэ һургуулида һурахаяа ороо.
1985 ондо биологи ба химиин багшын мэргэжэлтэй болоод, Зэдын аймагай Алцаг һуурин эльгээгдээ һэн.
Армагта шэнэ һургуули нээгдэхэдэнь, тиишээ багшалхаяа ошоһон юм.
Хадамай нютагта Хазагаевтай уулзаад.
Захааминай аймагай Үлэгшэн һууринай Дулма Аюшеевна тоо бодолгын математикын багшаар хүдэлхэеэ Зэдын аймагай Армак ерээ һэн.
Залуу мэргэжэлтэд нүхэсэжэ, удангүй гэр бүлэ болоо бэлэй.
- Дулма Аюшеевна һур харбалгаар суута һоригшо Шагдар Александрович Хазагаевай шаби юм.
Спортын мастерта кандидат нэрэ зэргэтэй.
Дээдэ һургуулида һуража байхадаа, мэдээжэ Леонид Ширапович, Софья Гомбоевна Халудоровтанай ударидалга доро һорилго хэдэг байгаа, - гэжэ Виликтон Юрьевичэй хөөрэжэ байхада, гарайнь утаһаар хүн хонходобо.
Тэрэнь Шагдар Александрович байгаа.
“Багша-а! ”- гэжэ аятайгаар харюусажа, өөрынгөө хандасые абаһаар лэ мэдүүлээ.
Виликтон Иринцеев түрүүшээр һур харбалгаар һонирходоггүй байгаа.
1994 ондо Бальжинима Цыремпилов түрүүшынгээ амжалта туйлаа, тэрэ Европодо өөрын наһанай бүлэгтэ шалгараа.
- Олон сонинуудта, телевидени радиогоор Бальжинимын амжалта тухай дуулгахадань, юрын залуу хүбүүе юундэ буряад арадай омогорхол гэнэб гэжэ байгаад, ехээр һанаанда абтааб.
Тиихэдэ оройдоошье һур харбалга ойлгодоггүй байһанаа мэдэрээб, - гээд,  һоригшо сэхыень хэлэнэ һэн.
Удангүй һур харбалгын юртэмсэдэ Виликтон Юрьевич шурган ороо.
Юуб гэхэдэ, Үлэгшэндэ ажаһуудаг хадам абындаа айлшалха үедөө Шагдар Александрович Хазагаевтай танилсаха хуби заяатай байшоо.
- Хадамуудни һургуулиин хажууда байдаг һэн.
Нэгэ һайхан үдэр хэрэлсы дээрэ гарабаб, хашаагай саана һур харбалгаар һорилго үнгэргэгдэжэ байгаа.
Нэгэ хүнэй шанга шангаар дуугаржа, хашхаржа байгаад, һорилго хэхэдэнь, тон ехээр һонирхооб.
Хорёо дээгүүр һүрэжэ гараад дүтэлөөб.
Намайе хараад: “Ши хэмши, юу хэжэ эндэ ябанаш? ” - гэжэ сухалтайгаар асууба.
“Танай нютагай хүрьгэн гээшэб”, - гэжэ харюусабаб.
“Ө-ө-ө, ерэ наашаа.
Танилсая”, - гээд,  абяа дуунииньшье ондоо болоһон юм.
Харбажа үзэхэмни гү гэхэдэмни, дурата дурагүйгөөр зүбшөөгөө һэн.
Иигэжэ танилсаһанай удаа һоригшынгоо таһалга руу дахуулаад ороо.
Олон һонирхолтой юумэ хөөрэжэ, ойлгуулжа үгөө һэн, - гээд, түрүүшынгээ танилсалга тухай тэрэ хөөрэбэ.
Шагдар Александрович нютагайнгаа хүрьгэнтэй танилсахадаа, хоёр хуушан номо һурша  бэлэглээ бэлэй.
Виликтон Иринцеев Армак һууринаа бусаад, һорилго хэжэ туршаа.
- Үхибүүдээр хамта хүдэлжэ, өөрөөшье олон юумэндэ һурааб.
Зарим түрүүшынгээ шабинарые мүнөөшье болотор һайнаар һанадагби.
Виктор Санданов, Стас Будаев, Гэрэлма Доржиева гэгшэд тэрэ үедэ һайн номо һуршатай байбал, дүнгүүдые харуулжа магадгүй һэн.
Үхибүүдэй амаралтын үедэ түрэл Ташараа ошоод, совхозой захиралда, һургуулиингаа багшанарта һорилго хэжэ байһанаа  хөөрэхэдэмни, гэртээ бусаад, эндээ һорилго эхилэ гэжэ дурадхаа.
Тиигээд лэ нютагаа бусааб.
Алцаг, Армагай хүнүүдтэ доро дохихо байнаб.
Минии хүн болоходо, тон ехээр нүлөөлжэ, альган дээрээ тэнжээгээ.
Тэндэ 10,5 жэл хүдэлөөб, - гэжэ Виликтон Юрьевич баяр хүргэнэ.
Шэнэ эрилтэнүүдТүрэл Ташартаа һур харбалгын һоригшоор томилогдоо.
Тэрэ сагһаа хойшо мүнөө болотор, аяар 25 жэлэй хугасаа соо Виликтон Юрьевич таһалгаряагүй хүдэлһөөр.
- Нютагһаамнай холо бэшэ хаягдаһан хониной байрын  хушалтань зөөлэн ДВП-гээр хэгдэһэн байгаа.
Хүн зониие суглуулжа, тэрэ ДВП-гээр түрүүшынгээ хоёр щит дархалаабди.
Хара үглөөнһөө һүниин тэн болотор хүдэлдэг һэм.
Басагамни гэрһээ эдеэ асардаг болоо.
Манай ажахы намайе бүхыгөөрөө дэмжэжэ, үхэр малаа, таряагаа худалдаад, туһа үзүүлдэг байгаа.
Нэгэ дахин Улаан-Үдэ ошоходомни, хоёр амиды хони үгөөд эльгээгээ.
Комушка дээрэһээ тэдэнээ үргэлөөд, КСК ошооб.
Тэндэ Даша Раднаевич Эрдыниевтэй уулзажа, хэдэн номо һуршаар андалдааб, - гэжэ энеэбхилэн хөөрэнэ.
Хамсыгаа шуун ажалдаа ороһон мэргэжэлтэндэ удангүй түрүүшын амжалтанууд ерээ.
Ташарай харбаашад Сурхарбаанда шалгаржа, аймагай суглуулагдамал командын бүридэлдэ олоор оруулагдаа.
Улаан-Үдэдэ болоһон мүрысөөндэ тэдэ түрүүлжэ гараһан байна.
- Ташарһаа түрүүшын спортын мастернууд Доржо Лодоев Сержуня Данжеева хоёр, Дарма Очиров, Доржо Мункуев, Дулма Иринцеева, Вадим Мансорунов, манай нютагай суута Батожап Бальчинов гэгшэд уласай Сурхарбаанда эрхимлээ.
Батожап Цыреновичнай Сэлэнгын аймагай гайхамшагта хүн ха юм, хэды наһатай болобошье, бултыемнай ударидажа, маанадта жэшээ боложо үгэдэг һэн.
Зүб харгыгаар дабшажа ябанабди гэжэ энэ амжалта харуулаа, - гээд, Виликтон Юрьевич үргэлжэлүүлнэ.
25 жэлэй хугасаада Ташарһаа уласхоорондын классай дүрбэн мастер урган гараа.
Эдэ хэд бэ гэбэл, Мэдэгма Лодоева, Баир Цыбекдоржиев, Сергей Дашиев, Эрдэм Цыдыпов болоно.
Үндэр нэрэ зэргэдэ залуу Эржена Очирова дүтэлжэ байна.
Эдэ булта Виликтон ба Дулма Иринцеевтэнэй шабинар юм.
Мүнөө үедэ Ташарай һургуулида спортын мастерта 6 кандидат һурана.
Тэдэ удангүй нютагаа, һоригшодоо суурхуулхал байха.
Хүгжэлтын шэнэ шатаИимэ ехэ амжалтатайгаар хүдэлһэнэй ашаар Ташар һууринда олимпиин халаанай спортын һургуули нээгдэнхэй.
2018 ондо шэнэ лукодром ашаглалда тушаагдаа.
- Арад зоной туһаламжаар хуушан магазинай байшаниие заһабарилаабди.
Үбдэгтэ хүрэмэ шэбхэ, бог шоройһоо сэбэрлээбди.
Нютагаймнай бүхы зон нэгэдэжэ, барилга ябуулаа.
“Мэргэн” гэһэн ТОС-ой үүргэ сэгнэшэгүй.
Сэлэнгын аймагай засаг дарга Станислав Дашиевич Гармаев, Буряад Уласай Засагай газарай Түрүүлэгшын орлогшоор хүдэлһэн Вячеслав Балданович Цыбикжапов гэгшэд аргагүй ехэ туһаламжа үзүүлээ.
Мүнөө манай үхибүүд хоёр танхим соо һорилго хэнэ, тэндэ 8 щит тодхогдонхой, - гэжэ Виликтон Юрьевич баярлана.
Нэгэ доро Ташар һууринай 40 гаран эдир хүбүүд, басагад һур харбалгаар һорилго хэнэ.
Үндэр нэрэ зэргэдэ хүртэһэн тамиршад Виликтон Юрьевич, Дулма Аюшеевна һоригшодтоёо уулзажа, һонин һорьмойгоо хубаалдажал байдаг.
Автор: Борис БАЛДАНОВФото: Иринцеевтэнэй гэр бүлын архивһаатамир  Харша бодосХүн зоной бэе махабадта харша нүлөөтэй утаан жэлэй хахадһаа ехэ сагай болзорто бушхана гэжэ булта ойлгонобди.
Теэд  энэнь тиимэ дабашагүй, шиидхэгдэшэгүй бэрхэшээл гээшэ гү?
Хүн зон хүлдэжэ үхэхэ бэшэ хадаа галаа түлихэл баатай ха юм.
Утаан гарана гээд, хүйтэн гэртэ үхибүүдээ яажа дааруулхабши?
-Роспотреб- хиналтын үгэһэн мэдээгээр, Улаан-Үдэдэ агаарта муухай бодос 8 дахин дээшэлнэ.
Үбэлэй хүйтэн үедэ тэрэнь бүри 15 дахин дээшээ болодог.
Уласай конституциин 41-дэхи статьягай ёһоор, хүн зоной элүүр энхэ хамгаалгын хэмжээ ябуулгада Ород Улас мүнгэ гаргашалха зэргэтэй гэжэ бэшээтэй.
Энэ хуулиин ёһоор бидэ сэбэр агаараар амилха дүүрэн эрхэтэйбди.
Тиимэһээ Юрэнхылэгшэ Владимир Путинда, Ород Уласай Засагай газарай Түрүүлэгшэ Михаил Мишустинда, Буряад Уласай Толгойлогшо Алексей Цыденовтэ манай нютаг руумнай газай сорго татахыень ханданабди.
«Сила Сибири- 2» гэһэн түсэлдэ оролсожо, заатагүй сорго оруулха хэрэгтэй.
Хитад, Монгол гүрэнүүд Сибирь бэшэ, манай нютагта хүхэ түлишэ оруулбалтнай, «Сила Сибири- 2» гэһэн түсэл өөрынгөө нэрэ хүндэлхэ.
Конституциин 42-дохи статьягай ёһоор, хүн бүхэн аятай оршон байдалда ажаһууха эрхэтэй.
Бидэнэй эрхэ хамгаалыт, - гэһэн  шанга гомдол интернедтэ ажаһуугшаднай бэшэнэ.
Арга бэдэрэнЭнэмнай мүнөөдэр, үсэгэлдэршье тобойжо гараад ерэһэн бэрхэшээл бэшэ ха юм.
Тиигэбэ яабашье, «аргамжын хэды һубабашье, нэгэ хирэдэ һүүлынь гараад ерэхэ» гэһэн удхатай үгүүлэл һаная.
-Улаан-Үдэ хотын ажаһуугшадай тэсэбэри һалажал байна гэжэ ойлгохо хэрэгтэй.
Тус асуудал шиидхэхэ хэрэгтэ хам орожо, ажалаа ябуулаагүйдэ, арга һалаа.
Энээнһээ боложо, хэды уушха ханяаданай үбшэнгүүд һүжэрнэ гээшэб?
Зайн галай утаһануудые түргэн дары шэнэлхэ хэрэгтэй.
Тэрэнэй һүүлдэ зайн галаар хүдэлдэг дулаасуулгын түхеэрэлгэнүүдые тодхожо, арга мүрөө бэдэрхэ хэрэгтэй, - гэжэ ВАИ гэдэг буудалһаа холо бэшэ автозаправкада ээлжээндээ байхадаа, нэгэ ахатан хөөрэбэ.
Үнэхөөрөөшье, тэрэ газай сорго манайда хүрэтэрнь хэзээ бэ?
Соргын Буряадай дэбисхэр дээгүүр татагдабашье, тэндэһээ хүхэ түлишэдэ хүртэхэ гүбди заяандаа?
Ехэл хэлсээтэй асуудал.
Бэрхэшээлтэ асуудал шиидхэхэ талаар Улаан-Үдын захиргаан, Буряад Уласай Засагай газарай ноёд түшэмэлнүүд ажал ябуулнабди гэжэ тоосожол байдаг.
Утаа гарадаггүй нүүрһэ хэрэглэхэ, модоной хибэдэһээр бүтээгдэһэн пиллет түлихэ гэжэ байжа дурадхалнуудые оруулдагынь һанана ёһотойт.
Үнэн дээрээ тэрэниие түлихын тула тусхай пеэшэн хэрэгтэй.
Харин зоной гэрээ зайн галаар дулаасуулдаг болоболнь, утаһануудынь даахагүй гэжэ элшэ хүсэнэй мэргэжэлтэд тобшолһон юм.
Зайн галай утаһануудые һэльбэн шэнэлхэ гэбэл, бүхыдөө хэдэн млрд түхэриг хэрэгтэй болохо.
Сэбэр агаараар амилха эрхэУлаан-Үдэмнай хадануудаар хүреэлэгдэһэн газарта түбхинэһэн хадаа утааниинь һалхинда һайнаар үлеэгдэнгүй, хүнжэлдэл адляар хушаад байна.
Харин нэгэ бага хүсэтэйхэнөөр һалхинай буухадань, муухай бүхы утаан таража,  сэлмэг хүхэ огторгой шанха дээрэмнай харагдана.
Монгол ороноймнай ниислэл Улаан-Баатар хото баһал иимэрхүү газарта баригданхай,  мүн лэ иимэ бэрхэшээлтэй дайралдадаг.
Тэдэнэр энэ талаар яһала эрид шанга шиидхэбэри абажа, агаараа бузарлахагүй гэжэ һэдэлгэ гаргана.
Улаан-Үдэдэ тохёолдоһон бэрхэшээлтэ асуудал гансал Буряадай засаг баригшадай шиидхэбэри бэшэ, харин гүрэнэй хэмжээндэ баталагдаха түсэл гэжэ ойлгогдоно.
Ажал хэгдэжэ, хүхэ утаагаар амилхаяа хэзээ нэгэтэ болихо бэзэбди.
ТЭЦ-тэ холбогдохо аргатай эмхинүүдэй өөһэдөө котельни баряад, тэрэнээ нүүрһээр гү,  али түлеэгээр түлихэнь хуулиин ёһоор хорюултай юм.
Улаан-Үдэдэ тиимэ аргаар байшангуудаа дулаасуулдаг 200 эмхи тоологдоно.
Байгаалиин нөөсэ баялигуудые хамгаалдаг яаманда һаяхана шэнэ хуулиин түсэл тухай хэлсэһэн байна.
Тэрэ хуулиин байгша оной декабрь һарада абтабалнь, хуули эбдэһэн зон 30-40 мянган түхэригэй ялада унаха болоно.
Харин эмхи зургаанууд 80-100 мянган түхэригөөр хохидохо.
- Энэ хуули олзын хэрэг эрхилэгшэдэй эрхэ хашахаяа зохёогдоһон бэшэ гэжэ ойлгохо хэрэгтэй.
Яагаашье һаа, тэдэнэртэ ямар дулаасуулгын арга хэрэглэхэб гэжэ шэлэхэ арга олдохо.
Асуудалнууд олон байна, тиигэбэшье хүн зон агаараа бузарлахагүй гэжэ ойлгохо ёһотой, - гэжэ сайд Наталья Тумуреева тиихэдэ хэлээ.
Тус хуулиин түсэл Арадай Хуралай һунгамал, хорооной түрүүлэгшэ Анатолий Кушнарёв мүн лэ дэмжэнэ.
- Дулаасуулгын соргодо холбогдохын тула ТЭЦ амаргүй ехэ мүнгэ абана.
Тиигэжэ огто болохогүй.
Энээн тушаа һунгамалнууд ажаглалта хэһэн байна.
Сэбэр агаарай түлөө оролдохо хэрэгтэй, энэ хуули туһатай байха, - гэжэ һунгамал Анатолий Кушнарёв тэмдэглэбэ.
Автор: Булат БАДМАЕВутаан   фото: montsame. mn -Бидэ, монголшууд, Агууехэ Чингис хаанай үлөөһэн баялиг тэрэ зандань үлөөхэ гэжэ ажал ябуулнабди.
Монгол арад түмэнэй зүгһөө тус музей барилгада оролсоһон мэргэжэлтэдтэ баярые хүргэнэб, - гэжэ баярай оршондо үгэ абахадаа, Монголой Юрэнхылэгшэ У. Хүрэлсүх хэлэбэ.
«Чингис хаан» музейдэ 12 000 экспонат хадагалагдажа байдаг юм.
Түүхэтэ зүйлнүүдые бултыень хаража, үзэжэ гараха гэбэл, 6-9 саг хэрэгтэй.
-Ази түбиин 10 түрүү музейн зэргэдэ оронобди.
Мүнөө үеын эрилтэдэ таарама оньһон түхеэрэлгэнүүд тодхогдонхой, - гэжэ захиралынь академик С. Чулуун тэмдэглэнэ.
Дэлхэйе хүлгөөһэн Агуу Чингис хаанай нэрэмжэтэ музей дэлхэйн аяншадые угтажа, һонирхолтой үзэсхэлэнүүдые дэлгэжэ  байхань дамжаггүй!
Автор: Булат БАДМАЕВФото: montsame.
mnМонгол орон   фото: Буряад Уласай засагай сайтһаа Оёдолшодой нэрэ хүндые үргэхэ, урилдаанда хабаадагшадай туйлаһан амжалтануудые, түрүү дүй дүршэл олоной дунда дэлгэрүүлхэ, залуушуулай мэргэжэлдэ һурахадань ба саашадаа ажалай һуури батаар эзэлхэдэнь али болохо дэмжэлгэ үзүүлхэ гэһэн зорилгонуудтайгаар эдэ урилдаанууд үнгэргэгдэнэ гэжэ тэмдэглэе.
Буряад ороной экономикын яаманай, Буряадай үйлэдбэриин, худалдаа наймаанай ба хүрэнгэ шэглүүлэлгын яаманай, үйлэдбэринүүдэй  ба болбосоролой эмхинүүдэй түлөөлэгшэд, оёдолой ажалай ветеранууд конкурсда хабаадагшадай ажалнуудые сэгнээ.
Урилдаанда  «Наран», «Арка», «Ажур-Текс», «Фэшэн Рум» нэгэдэлнүүдэй, «Прокопова Ю. А. » гэһэн хубиин үйлэдбэриин, дүн хамта 13 оёдолшод дүршэлөө харуулаа.
«Бүдөөр оёдог эрхим оёдолшон» янзада «Прокопова Ю. А. » хубиин үйлэдбэриин оёдолшод шангай бүхы һууринуудые эзэлбэ.
Нэрлэбэл, Аксентьева Татьяна Алексеевна, Горобец Елена Николаевна, Чебунина Ольга Яковлевна.
«Нэхэмэл бүдөөр оёдог эрхим оёдолшон» янзада  Баргажан һууринай оёдолшон Молчанова Ольга Ивановна 1-дэхи һуури эзэлээ.
«Наран» нэгэдэлэй Санжиева Ирина Ильинична 2-дохи боложо тодороо, харин 3-дахи һуури “Арка” нэгэдэлэй Ельцина Наталья Владимировна эзэлээ.
Автор: Сэнгэ РИНЧИНОВФото: Буряад Уласай засагай сайтһааурилдаан харалга  Сагай эрхэ байдалаар 100 гаран жэлэй саада тээ олон аха дүүнэрнай молор һайхан Монгол, Хитад гүрэнэй харьяата газарта һуурижажа, уг гарбалаа үргэлжэлүүлһэн түүхэтэй.
Тэндэшье, элинсэгүүдэйнгээ нютагһаа холо байхадаа, манай буряадууд хүнэй хойно ороогүй.
Монголдо ажамидараа буряадуудай нэгэн Мүнхын Амарсана тэдэнэй тоодо мүн.
Мүнхын Амарсана болбол Монголдоо, мүн олон тоото хари гүрэнүүдтэ тон мэдээжэ дуушан.
Нүхэдөөрөө байгуулһан «Нюанс» бүлгэмтэеэ дэлхэйн олон тоото үндэр тайзан дээрэһээ талаан бэлигээ үршөөһэн байха.
«Буряад үнэн» сонинойнгоо үнэн уншагшадта Амарсана дуушанай хөөрөө тэрэ зандань дамжуулнабди.
Уг изагуур Бидэнэй элинсэг хулинсагууд Агын тойрогой Урда-Агаһаа гарбалтай.
Монголой Дорнод аймаг руу 1900 онуудаар гараһан гэдэг.
Угаймнай бэшэгэй ном соо Мүнхын табан, Иванай арбантан Байгал далайһаа наранай гараха зүгтэ ажамидаржа байгаа гэжэ бэшээтэй байдаг.
Тэрэмнай мүнөөнэй Үбэр Байгалай шадар болоно.
Мүнхын табан, Иванай арбатан гэхэдээ, Мүнхэ гэжэ хүн 5 хүбүүтэй, харин Иваниинь 10  хүбүүтэй байгаа гэжэ ойлгонобди.
Үбэр Байгалай хизаарта Иванай нуурнууд гэжэ ехэ багашье олон нуурнууд мүнөөшье болотор байха.
Тэрэнь нуурай нэрээр Иван болоһон юм гү, али Иванай нэрэ нуурта үгэһэн байгаа гү гэжэ мүнөө бидэ хаанаһаа ойлгохобибди даа.
Би тэрэ сууда гараһан Иванай үри һадаһан болоно гээшэб.
Дурыем буляаһан ДорнодХүхэ мүнхэ тэнгэри доро үргэлжэ нэмжыһэн үргэн ногоон талатай Дорнод нютагта  хүн боложо, тэнжэн үндыхэ хуби заяатай байгааб.
Аба эжымни Улаан-Баатарта һуража байхадаа танилсаһан юм.
Мүнхэ абамни сэрэгэй «Жаран хара» ансамбльда дууладаг байһан хүн.
Эжымни бүхы наһаараа багшалһан, олон үеын хүүгэдтэ эрдэм ном олгуулжа, буянтай ажал эрхилһэн.
Би хара багаһаа хүгшэн аба эжыдээ үндыһэн хүм, яһала эрхээр эрэ болооб даа.
Тиигэншьегүй байхын аргагүй, тэдэнэй эгээл ехэ ашань боложо түрөө ха юмбиб.
Хайрата хүгшэн аба, эжытэеэ буряад оршон соо боргожоһон дээрэһээ уг изагуураа, түүхэ болон хэлэеэ һайн мэдэнэб.
Абамни түрэхэһөө дууша уян һайхан сэдьхэлтэй хүн байгаа.
Олон жэлэй туршада Чойбалсанай  театрта хүдэлһэн даа.
Өөрөө һайханаар дууладаг һэн, тиимэһээ намайгаа дуушан болгохо хүсэлэнтэй байгаа.
Юрэдөө, хара багаһаа дуу шуунай, хатар нааданай оршон байдалда үндыһэн болоноб.
Хүүгэдэй «Изагуур» гэжэ ансамбльда бүри 10 наһатайһаа дуулажа эхилээб.
Һургуулидаа бүхы һайндэрнүүдтэ, пионернүүдэй хүдэлөөндэ аймагай хэмжээнэй урилдаануудта оролсохош.
Халта томо болоходоо, арадай болон эстрадын дуунуудые дууладаг, бүри тусхай тэмсээнүүдтэ ходо хабаададаг байгааб.
Поп-опероДунда һургуули дүүргээд, мэргэжэлэй дээдэ эрдэм абаад, эрэ хүнэй уялгата сэрэгэй албанда ябажа ерээб.
Тэрэнэй һүүлээр дуури, бүжэгэй театрта 10 гаран жэлэй туршада дуулааб.
Тэндэл хүдэлжэ байхадаа, сугтаа һураһан нүхэдөөрөө «Нюанс» гэжэ поп-оперын бүлгэм байгуулаабди.
Тус бүлгэмтэеэ яһала олон гадаада оронуудаар тоглолтонуудые үгөөбди.
Оло дахин Буряадтаа дуулаһан байхабди даа.
Мүнөө бидэ өөһэдын студитай болонхой, зохёохы ажалаа ябуулһаар гээшэбди.
Олониитын ажалАбынгаа амар мэндэ ябахада, ажабайдалай олон юумэн  ойлгогдодоггүй юм байна.
Түрэһэн эсэгынгээ хада гэртээ харихадань, эрэ хүнэй ухаан бодол нэгэ бага ондоогоор гүйжэ эхилнэ.
Монгол орондо ажаһуугаа буряадууд олон ондоо нэгэдэлнүүдтэй.
Тэдэ элшэ хүсөө нэгэдүүлжэ, олон тоото хэмжээ ябуулгануудые үнгэргэнэ.
Олониитын ажалда хабаадалсаха гэжэ оролдожо ябадаг хүмби.
Өөрөө дуушан хүн һэн хойноо соёл уралигай талаар хэмжээнүүдтэ хабаададагни мэдээжэ.
Буряадһаа ерэһэн соёлшодоор нягта холбоотойгоор ажалладаг гээшэбди.
Саашадаа хэгдэхэ ажал гэжэ олон байха даа.
Буряадууд эбтэйгээр ажаһуубал, бүхы юумэн урагшатай байха.
Манайхид Дорнод, Хэнтэй, Булган, Хүбсэгэл аймагуудта ажамидарна.
Яһала олон буряадууд ниислэл Улаан-Баатар хотодо байдалаа түхеэрэнхэй.
Уг изагуураа мартангүй, түүхэ соёлоо, хэлэ бэшэгээ алдангүй, олон жэлдэ хүгжэжэ һууял даа!
Автор: Булат БАДМАЕВФото: Гэр бүлын архивһааМүнхын АмарсанаНюанс бүлгэм  Сентябриин һүүл багаар Уласхоорондын боксын федераци (IBA) Ородой тамиршадые уласхоорондын мүрысөөндэ хабаадуулха гэһэн шиидхэбэри абаһан байна.
Боксёр басагад хоёрдохи амияа абаһандал, жэлэйнгээ гол тулалдаануудта бүри эршэтэйгээр бэлдэжэ эхилээ.
- Ородой чемпионат эгээл томо мүрысөөнүүдэй нэгэн болоно.
Иимэ тулалдаануудай урдахи жээрэб таталгада шэгнүүр бүхэндэ шанга тамиршадые эхин шатада уулзуулхагүйн түлөө мүрысөөнэй таблицын хоёр тала руу уридшалан “шэдэдэг” заншал бии.
Хэды тиигэбэшье мүнөө жэл нэгэ бага ондоо гуримаар жээрэб таталга эмхидхээбди.
Юуб гэхэдэ, олон залуу боксёр басагад нэрэ солотой тамиршадтай ана-мана тэмсэхэеэ бэлэн болоод ябана.
Мэдээжэ боксёрнуудтай уулзахадаа, залуушуулаймнай дүй дүршэлынь бүри ехэ болохо гээд һанагдана.
Мүн уласхоорондын талмай дээрэ гаража, хари гүрэнүүдэй түлөөлэгшэдтэй уулзаха аргатай болоһондонь баяртайбди, - гэжэ Ородой эхэнэрнүүдэй суглуулагдамал командын ахамад һоригшо Альберт Муталибов мэдүүлнэ.
Краснодарай ринг дээрэ 49 можо хизаарай 174 эхэнэр гараа.
Тэдэ 12 шэгнүүртэ чемпионуудые элирүүлээ.
Буряадай тамиршад нэгэ алтан, хоёр мүнгэн, нэгэ хүрэл медальнуудые абажа шадаа.
Ород гүрэн дотор түрүү тамиршадай тоодо олон жэлдэ ородог байһанаа тэдэ гэршэлбэ бшуу.
Ородой чемпионадта шалгарһан бүхы тамиршад “Номто” гэһэн спортын клубай гэшүүд юм.
57 килограммай шэгнүүртэ Людмила Воронцова түрүү һуурида гараа.
Тэрэ табан уулзалга шүүһэн байна.
Һүүлэй 4-5 жэлэй хугасаада ганса һүүлшын шатада уулзадаг һайн танил Дарья Абрамоватай Буряадай тамиршан финалда дахинаа шаасалдаа.
Энэ удаа Людмила Воронцова илалта туйлаа.
Ород гүрэнэй ахамад һоригшо Альберт Муталибовай хэлэһээр,  Буряадай Дарима Сандакова залуу тамиршанда диилдэбэ.
70  килограммай шэгнүүртэ тэрэ Краснодарска хизаарай Анапа хотоһоо уг гарбалтай Анастасия Демурчянда шүүгдэжэ, шангай 2-дохи һуури эзэлээ.
Анастасия Демурчян 2022 оной май һарада Эрхүү хотодо үнгэргэгдэһэн 17-18 наһатай тамиршадай дунда Ородой чемпионадта түрүүлжэ гараһан байна.
Нэгэ жэлэй хугасаада тэрэ хоёр наһанай бүлэгтэ шалгараа.
Шүүгшэдэй һанамжаар, ехэшүүлэй дунда тэрэ эрхим боксёрой нэрэ зэргэдэ хүртөө.
75 килограммай шэгнүүртэ август соо болоһон бүхэроссиин Спартакиадын финалда Буряадай Елена Гапешина болон Краснодарай Анастасия Шамонова хоёр уулзаа бэлэй.
Энэшье удаа Ородой чемпионадта эдэ хоёр түрүү һуури эзэлхын түлөө финальна уулзалгада хабаадаһан байна.
Буряадай тамиршан һайн бокс харуулбашье, мүнгэн медаляар шагнагдаа.
Буряадһаа уг гарбалтай Любовь Шарапова хэдэн жэлэй хугасаада баруун зүгэй можо хизаарнуудые түлөөлдэг байгаа.
Мүнөө жэл тэрэ Рязаниин можын ба Буряад Уласай түлөө шаасалдаа.
50 килограммай шэгнүүртэ тэрэ хүрэл медаль абаба.
Шэгнүүр бүхэндэ шалгарһан 8 боксёр Ородой суглуулагдамал командын бүридхэлдэ оруулагдажа, һорилгын хэмжээ ябуулгануудта хабаадаха юм.
Тус чемпионадта Буряадай Дарья Пантелеева, Кристина Ткачева гэгшэд оролсоо.
Автор: Борис БАЛДАНОВФото: Ородой Боксын федерациин зурагууд тамир   фото: Буряад Уласай засагай сайтһаа  Мүнөөдэрэй талада эдэ зорилгонуудта 300 сая шахуу түхэриг һомологдоо.
Мүн баһа республикын үйлэдбэринүүд, эмхи зургаанууд болон һаналаа табиһан ажаһуугшад өөһэдынгөө туһа хүргэнэ.
- Ариг сэбэрые хангалгын хэрэгсэлнүүдһээ эхилээд, авто-унаа хүрэтэр худалдан абтагдана.
Абяагүйгөөр буудалгын, һүни харалгын хэрэгсэлнүүд, квадрокоптернүүд, планшедүүд, мүн зайн галаар хүдэлдэг радиостанцинууд, генераторнууд, талада унтаха мэшээгүүд гээд олон даа.
Тодорхойлбол, 30 мянга гаран хэрэгсэлнүүд болон хубсаһа хунар, эмнэлгын түхеэрэлгэнүүд, эм домууд, - гэжэ Буряад Уласай тамирай ба залуушуулай бодолгын талаар сайд Иван Козырев мэдүүлээ.
Сэрэгшэдтэ эльгээгдэхэ хубсаһа болон хэрэгсэлнүүдые сэрэгэй 36-дахи  армиин, 11-дэхи  гвардейскэ бригадын, «Байгал» батальонай, Росгвардиин хүтэлбэринүүдтэй хамта, нягта харилсаатайгаар худалдан абана.
Тиихэдэ Уласай  олон ондоо һалбаринуудай үйлэдбэринүүд алба хаагшадта туһа үзүүлнэ.
Буряадай үйлэдбэриин, худалдаа наймаанай ба хүрэнгэ шэглүүлгын сайдай уялгануудые дүүргэгшэ Алексей Оловянниковай хэлэһээр, зарим хубсаһа хунар эндэхи үйлэдбэринүүдтэмнай оёгдоно.
- Манай үйлэдбэринүүд миин байнагүй.
Хэрэгтэй тусхай хэрэгсэлнүүдые  ба сэрэгэй хубсаһа хунар бэлдэнэ, эльгээхэ арга боломжо бэдэрнэ.
Мүн шадалаараа захилнуудые хэнэбди.
"Ажур-Текс", "Наран" үйлэдбэринүүдтэ дулаан оймһо, хүүртиг  захил хээбди, - гэжэ Алексей Оловянников онсолоо.
Тэдээнһээ гадуур, һайн дураараа туһа хүргэлгэ үргэлжэлһөөр.
- Улаан-Үдын Бабушкинай нэрэмжэтэ гудамжаар  байрлаһан "Добродом" түб руу ажаһуугшад эдэбхитэйгээр хандана.
Мүн баһа уласай аймаг бүхэндэ нээгдэһэн "Добродом" түбүүдэй ажал урагшатай ябуулагдана.
Мүнөөдэрэй байдалаар,  сэрэгэй тусхай операциин үнгэргэгдэжэ байһан газарнуудта болоод Донбассай ажаһуугшадта эльгээгдэхэ 160 тонноһоо үлүү туһаламжа суглуулагдаа, - гэжэ Иван Козырев тэмдэглээ.
Автор: Сэнгэ РИНЧИНОВФото: Буряад Уласай засагай сайтһаасэрэгшэд   фото: Буряад Уласай соёлой яаманай сайтһаа Соёлой яаманай эмхидхэhэн тус хэмжээндэ Буряадай гүрэнэй Оперо болон баледэй академическэ театрай «Бальжан хатан» гэжэ рок – мюзикл, Буряадай суута циркын «Zam life» гэhэн нугархай хүдэлɵɵнэй       зүжэг, «Байгал» ба «Забава» гэжэ дуу хатарай театрнуудай сог жабхаланта нааданууд харагшадые хужарлуулаа.
Дүрбэн часай туршада үргэлжэлhэн тоглолтын дүнгɵɵр,  3256 билет худалдагдажа, 1 633 000 түхэриг мүнгэн суглараа гэжэ тэмдэглэгдэнэ.
Хамтадаа 5 000 000 шахуу түхэриг мүнгэн сугларhан байна.
Автор: Баярма БАТОРОВАФото: Буряад Уласай соёлой яаманай сайтһаатоглолто  ГАБШАГАЙ ҺАРЫН БАЯРАЙ ҮДЭШЭБулагай уһандал буригүй сагаан буряад хэлэнэймнай габшагай һара дүүрэжэ, баяр ёһололой үдэшөөр түгэсэбэ.
Х. Намсараевай     нэрэмжэтэ Буряад драмын театрта тэрэ үдэр буряад хэлэ үзэлгэдэ, тэрэнэй хүгжэлтэдэ хабаатай зон олоороо суглараа.
Ордон руу орохотой сасуу һайндэрэй оршон байдал үзэгдэнэ.
Буряад хубсаһаяа үмдэһэн айлшад хоорондоо хүхюутэйгээр һонин һорьмойгоо хөөрэлдэнэ.
Театрай фойе соо олон эмхинүүд өөрынгөө ажал харуулһан үзэсхэлэн эмхидхээ.
Хүрэжэ ерэһэн айлшад һонирхон байжа тэдэниие үзэнэ, гэрэл зурагуудаа абхуулна.
Тоглолтын урда«Буряад үнэн» Хэблэлэй байшан сонин болон сэдхүүлнүүдээ олоной һонорто дэлгэбэ.
- «Буряад үнэн» сонинойнгоо 100 жэлэй ойн баярта гэжэ бэлдэһэн урданай гэрэл зурагуудай үзэсхэлэн нэгэ дахин харуулһан байнабди.
Хаалта хизаарлалтаһаа боложо, олониитын хэмжээ ябуулганууд үнгэргэгдөөгүй ха юм.
Тиимэһээ бидэ түүхын хуудаһан болоһон үнэтэ зурагуудтай үзэсхэлэнөө уншагшадтаа дахин дэлгэхэ гэжэ шиидэһэн байнабди, - гэжэ «Буряад үнэн» Хэблэлэй байшанай мэргэжэлтэн Чимита Батоцыренова хэлэнэ.
Хүдөө ажахын, Болбосоролой болон эрдэм ухаанай, соёлой яаманууд, Буряадай гүрэнэй ехэ һургуули мүн лэ өөһэдынгөө ажал харуулба.
Жэлэй туршада шалгарһан зон урмашуулагдажа, Баярай бэшэгүүдээр болон сэнтэй бэлэгүүдээр шагнагдаһан байха юм.
Буряад Уласай 100 жэлэй ойн баярта дашарамдуулан, Буряад арадай уран бүтээлэй түбэй эмхидхэһэн урилдаанда сугтаа хүдэлдэг манай нүхэрнай, мэдээжэ сэдхүүлшэн, уран зохёолшон Болот Ширибазаров «Сансара» гэжэ нэрэтэй зүжэг бэшэһэнэй түлөө лауреадай нэрэ зэргэдэ хүртэжэ шалгарба.
Эхэ буряад хэлэнэйнгээ булаг мэтэ бурьялжа байхын түлөө ажаллажа байһан зониие энэ үдэр амаршалба, Буряадаймнай соёлшод хүгжэм дуугаа бэлэглэбэ.
Тайзан дээрэһээ17-дохиёо үнгэргэгдэжэ байһан Буряад хэлэнэй габшагай һара жэлһээ жэлдэ улам һонирхолтойгоор эмхидхэгдэнэ.
Тус үдэшэдэ уран һайханай бүлгэмүүдтэ һургуули гаража байһан үхибүүд уян хатар харуулжа, уянгата дуунуудые мэргэжэлтэ зүжэгшэдтэй хамта нэгэ тайзан дээрэһээ хангюурдажа, харагшадые баярлуулаа.
Буряад Уласай Болбосоролой болон эрдэм ухаанай, Соёлой яаманууд, тиихэдэ Улаан-Үдэ хотын захиргаан хэжэ байһан ажалайнгаа дүн харуулһан хэдэн видеоролигуудые дурадхаа.
Тэдэнэйнь хоорондуур хатар зугаа, дуунууд харуулагдаа юм ааб даа.
Буряад Уласай Толгойлогшын шанда хүртэхын түлөө хэды олон зон өөрынгөө ажалнуудые дурадхаа гээшэб.
Тэдэнэй эгээл эрхимүүдынь үндэр тайзан дээрэһээ шагнал абаха аргада хүртэбэ.
Буряадай Толгойлогшо Алексей Цыденов болон Арадай Хуралай Түрүүлэгшэ Владимир Павлов хоёр амаршалгын үгэнүүдые илагшадта, сугларһан зондо зорюулаа.
-Хүндэтэ нютагаархид!
Буряад хэлэнэй һайндэрөөр та бүгэдэниие хани халуунаар амаршалнаб.
Түрэл буряад хэлэеэ хүгжөөжэ, тэрэ зандань саашань дамжуулха - манай нангин уялга.
Энэ талаар яһала ажал хэгдэнэ.
Сэдьхэл хүдэлгэмэ буряад дуунуудые шагнаха ехэ дуратайб.
Гансал «Тоонто нютаг» гэжэ дуун ямар ехэ удхатай  гээшэб?
Гүлмэрхэн үхибүүдэй өөһэд хоорондоо түрэл хэлээрээ ярилдажа байхыень шагнахада, ямар урматайб даа.
Тиимэһээ үри хүүгэдтэеэ, хүршэ айлайнгаа үхибүүдээр, аша зээнэртэеэ буряадаараа хөөрэлдэхэ гэжэ оролдогты.
Буряад һайхан хэлэмнай хүнэй шэхэндэ тон тааруу зохид, - гэжэ Буряад Уласай Толгойлогшо Алексей Цыденов амаршалгын үгэ абахадаа, тайзан дээрэһээ хэлэһэн байна.
Арадай Хуралай Түрүүлэгшэ Владимир Павлов буряад үхибүүдээр наадан үндыхэдөө, сэбэр буряад хэлэтэй болоһон юм гээд мэдээжэ.
Тэрэ али болохо һайндэрнүүдтэ буряад арадаа түрэл хэлэн дээрэмнай амаршалдаг заншалтай.
- Буряад Уласай Арадай Хуралай ба өөрынгөө зүгһөө та бүгэдэниие Буряад хэлэнэй hайндэрөөр үнэн зүрхэнhөө халуунаар амаршалнаб!
Арадай Хуралай һунгамалнууд буряад хэлэеэ хүгжөөхэ, дэлгэрүүлхэ талаар ехэ ажал ябуулна гээд онсо тэмдэглэхэ шухала.
«Буряад Уласай гүрэнэй хэлэн болохо буряад хэлэ дэмжэлгын хэмжээнүүд тухай», «Буряад Уласай арадуудай хэлэн тухай» хуулинуудые нарижуулгын талаар ходо анхарал хандуулагдажа байдаг юм.
Жэл бүри буряад хэлэ хүгжөөхын түлөө мүнгэ һомолнобди.
Манай буряад хэлэн ехэ баян, ульгам, һайхан.
Бүхы юумэн гэр бүлэһөө эхитэй гэжэ мэдээжэ.
Тиимэһээ түрэл хэлэн дээрээ гэртээ үхибүүдээрээ хөөрэлдэхэ шухала, - гэжэ Арадай Хуралай Түрүүлэгшэ Владимир Павлов тэмдэглэбэ.
Түрүүлжэ гарагшадБуряад Уласай Толгойлогшын шанда хүртэхын түлөө «Үндэһэн хэлэнэй үлзы хэшэг» гэһэн урилдаанда хабаадагшад 20 шэглэлээр хаба шадалаа туршаһан байна.
Эрхим гэр бүлэ, һурагша, оюутан, багша болон һуралсалай эмхинүүд, мүн нютаг һууринууд тэмсээндэ оролсоһон байна.
Илагшадай нэрыень дурдажа, бултыень урдахи дугаартаа бэшэһэн байхабди.
Алибаа һалбарида ажалладаг сэхээтэд түрэл буряад хэлэндээ дуратай, тэрэнээ улам хүгжөөхэ аргатай бэрхэшүүл урмашуулагдажа, Толгойлогшын гарһаа шангуудаа абабад.
Тэдэнэр саашадаа бүри эршэтэйгээр ажалаа ябуулхань дамжаггүй.
Автор: Булат БАДМАЕВФото: Анна ОгородникБуряад хэлэнэй габшагай һара   фото: Звезда телесубаг -Хүндэтэ нүхэд!
Танай урда табигдаһан зорилгонуудые амжалта түгэс дүүргэжэ, манай гүрэнэй  дээдын сэгнэлтэдэ хүртэбэ гээшэт.
Таанадые саашадаашье үнэн сэхээр Эхэ орондоо алба хааха байха гэжэ этигэжэ байнаб.
Түргэн сагай туршада илалта туйлахамнай болтогой!
Халуунаар амаршалнаб! – гэжэ Сергей Кужугетович Шойгу амаршалгын үедэ хэлэбэ.
Гүрэнэй удха шанартай баяр ёһололдо хабаадагшадай дунда Улаан-Үдэдэ оршоһон 5-дахи суута танкова бригадын сэрэгшэ, гвардиин майор Энвер Набиев оролсожо, «Алтан Одондо» хүртэбэ.
- «Алтан Одон» сугтаа алба хаажа байһан дайшалхы нүхэдэймни шагнал болонол даа.
Байлдаанай газарнуудта баатаршалга гаргажа, амгалан байдалай түлөө ами наһаяа үгэһэншье  нүхэдэймнай шагнал.
Би саашадаа һөөргөө бусажа,  сэрэгэйнгээ уялга дүүргэхэ түсэбтэйб, - гэжэ Ород Уласай Герой Энвер Набиев хэлэбэ.
Автор: Булат БАДМАЕВФото: Звезда телесубагсэрэгшэд   фото: Хүдөө ажахын яаманай дурадхаһан гэрэл зураг Зүблэлтэ гүрэнэй байха үедэ тэндэ амаргүй томо заһабарилгын завод ажалладаг юм һэн.
Хүлгөөтэй 90-ээд онуудта тэрэ үйлэдбэри һалан һандаржа хаагдаһан.
Харин мүнөө хуушан байрыень һэльбэн шэнэлжэ, хүдөө ажахын техникэ суглуулдаг үйлэдбэри ябуулха хараа түсэб табигдана.
Тус түсэлдэ 120 сая түхэриг гаргашалагдахаар түсэблэгдэнэ.
Загарайн аймагай засаг дарга Виталий Шальков болон «Трактор 03» гэһэн эмхиин захирал Владимир Колесов хоёр хүдөө ажахыда хэрэгтэй техникэ суглуулалгын үйлэдбэри байгуулха тухай хэлсээндэ гар табиба.
Беларусиин «Лидсемаш» гэһэн эмхиин бүтээдэг эд хэрэгсэлнүүдые Буряадайнгаа дэбисхэр дээрэ суглуулжа, бүтэн техникэ болгохо зэргэтэй.
-Буряадай Толгойлогшо Алексей Самбуевич Цыденовэй ударидалга доро бүлэг мэргэжэлтэд ажалайнгаа хэрэгээр Беларуси ябажа ерэһэн  юм.
Тэндэ хэлсэһэнэй дүн боложо, энэ үйлэдбэри байгуулагдахань.
Даб дээрэ жэлэй туршада үбһэ монсогойлхо 200 пресс, мүн тэды шэнээн роторно косилка бүтээжэ байхаар хэлсэгдэнэ, - гэжэ Буряад Уласай Засагай газарай Түрүүлэгшын орлогшо, хүдөө ажахын сайд Галсан Дареев хэлэнэ.
1510 дүрбэлжэн талмай дээрэ нээгдэхэ үйлэдбэри 2023-2025 онуудта бэелүүлэгдэхээр багсаамжалагдана.
Автор: Булат БАДМАЕВФото: Хүдөө ажахын яаманай дурадхаһан гэрэл зурагЗагарайн аймаг   фото: Буряад Уласай Аяншалгын яаманай сайтһаа Энэ түсэл Ахын аймагай засаг дарга Матвей Мадасов өөрөө   ударидажа, урилдаанда оролсоо.
Суг хамта хүдэлһэн Бaяpма Бaкшaxaнoва, Eлeна Шиpибoн, Bepа Гaбaнoва, Дopа Xaмaгaнoва, Жapгaл Ocoxeeв болон  Cyльтим Бaзapoв гэгшэдтэ аймагай засаг дарга баяр басхаланаа мэдүүлнэ.
Гэхэтэй хамта энэл урилдаанда Буряад Уласаймнай түлөөлэгшэд мүн лэ амжалта туйлажа, шангай 2-дохи һуурида гараба.
Eлeнa Бaдмaeвa, Лилия Oшopoвa, Oльгa Cтeпaнюк, Oльгa Лeбидькo гэгшэдэй зохёоһон «Caкpaльнaя Бypятия» гэһэн түсэл эхэнэрнүүдтэ туһатай юм байна.
«Зaпoвeднaя yлыбкa Бaйкaлa» түсэл энэл тэмсээнэй түгэсхэлэй шатада «Экологическа аяншалгын талаар түсэл» номинацида дэбжүүлэгдэһэн байна.
Автор: Булат БАДМАЕВФото: Буряад Уласай Аяншалгын яаманай сайтһаааяншалга хүгжөөлгэ  - Манай Хальмаг Улас байгуулагдаһаар 100 жэлэйнгээ ойн баяр һаяхана, 2020 ондо тэмдэглэһэн байна.
Танай улас 2023 ондо ойн баяраа угтахаяа бэлдэнэ.
Хальмагай уран зураашад Буряадта ерэжэ, нэгэшье дахин бүтээлнүүдээ харуулаагүй байгаа бшуу.
Тиимэһээ  баяртайбди гэбэл, юушье хэлээгүйдэл адли байна, - гэжэ Хальмагай Уран зураашадай холбооной түрүүлэгшэ, арадай уран зурааша Виктор Дорджиев мэдүүлнэ.
Хүндэтэ айлшадай хэлэһээр, “Восток-Арт” үзэсхэлэндэ табигдаха ажалнууд ехэ наринаар шэлэгдээ.
Нэн түрүүн  уран зураашад бүтээлнүүдээ Элистэ хотодо олоной анхаралда дурадхаа.
Уран зурагуудта дуратай арад зонтой харилсажа, эрхимүүдые элирүүлхэ гэжэ эмхидхэгшэд оролдоо.
Удаань Дагестанай Уласай ниислэл Махачкала хотодо зурагууд табигдаа.
Тиин олоной һайшаалда хүртэһэн ажалнууд шэлэгдэн абтаа.
30 уран зураашадай, алтан гартайшуулай 130 гаран бүтээлнүүдые Буряадай харагшад шэртэхэ аргатай.
Заал һаа үндэр сэгнэлтэдэ хүртэхэ гээд һанагдана.
- Одоошье иимэ үзэсхэлэндэ буряадуудтаяа уулзабабди.
Нёдондо бидэ Ородой Юрэнхылэгшын грант шүүһэн байнабди.
Хоёр уласай Соёлой яамануудай харилсаанай ашаар Буряадай харагшад хальмагуудайнгаа бүтээлнүүдые хараха арга боломжодо хүртэбэ гээшэ.
Маанадые ехэ һайнаар угтажа абаа.
Гэртээшье ошохоёо һананагүйбди, - гэжэ Н. Н. Пальмовай нэрэмжэтэ Хальмаг Уласай Үндэһэтэнэй музейн захиралай орлогшо Ирина Новомлинова энеэбхилэн хэлэнэ.
Элистэһээ табан уран зураашад тусхай урилгануудые абажа, Буряадта айлшаар буугаа.
Нээлгын баяр ёһолол морин хуурай абяан доро эхиеэ абаа.
ВСГУТУ-гай “Белый день” ансамбль хальмаг хатар гүйсэдхэжэ,  уригдаһан айлшадай зүрхэ сэдьхэлые хайлуулаа.
Буряад Уласай Арадай Хуралай һунгамал Сергей Дорош амаршалгын үгэ хэлэхэдээ, үзэсхэлэниие ехэ удха шанартай гэжэ нэрлээд, нүхэсэлгын эхин болохо хэмжээ ябуулга гэжэ тэмдэглээ.
- Буряадаймнай арад зон аха дүү хальмаг угтайшуулай уран зураашадай, дархануудай ажалнуудые өөрынгөө нюдөөр үнинэй харахаяа һанадаг байгаа.
Одоошье бидэ һанаһандаа хүрэбэбди, хальмагууднай ехэ  үзэсхэлэн дэлгээжэ, олониие баясуулхань.
Уран зураашад бултыемнай нэгэдүүлбэ гээшэ.
Буряад хальмаг хоёр дүтэ арадууд байна гэжэ үзэсхэлэндэ табигдаһан ажалнууд гэршэлнэ.
Үргэн тала дайда, үзэсхэлэнтэ байгаали, арадуудай хүбүүд басагадые харахада, адлирхуу байна.
Хальмагуудай 1 дүгээр Пётр хаантай уулзаһаниие харуулһан һайхан зурагые эндэ оромсоороо харанабди.
Мүн манайшье мэдээжэ уран зурааша Солбон Ринчинов хори-буряадуудай Пётр хаантай уулзалгые өөрынгөө зураг дээрэ харуулаа бэлэй.
Тиимэһээ Хальмаг Уласай уран зураашадай ажалнууд буряадуудай зүрхэ сэдьхэлдэ дүтэ байха гээд һанагдана, - гэжэ Буряад Уласай соёлой сайд Соёлма Дагаева хөөрэнэ.
“Встреча Петра 1 с ханом Аюкой на Волге близ Саратова в 1722 году” гэһэн зураг тухай соёлой сайд хэлэһэн байна.
Энээниие Хальмагай дунда наһанай үеын уран зурааша Мерген Мошулдаев бүтээгөө гээд хэлэлтэй.
Юрий Бадмаев, Владимир Киштанов, Олег Хейчиев, Бадма Утнасунов болон дунда үеын уран зураашадай ажалнууд олондо һайшаагдаха гээд һанагдана.
Хальмаг орондоо холо ойгуур нэрэ солотой дээдэ гарай уран зураашадай, дархануудай бүтээлнүүд бултаниие һонирхуулха.
Владимир Куберлинов, Виктор Терехов, Руслан Тимошенко, Олег Цаганов, Цебек Адучиев, Владимир Васькин гэгшэдые тэдэнэй тоодо нэрлэмээр.
Залуу һүрэг уран зураашадай ажалнууд мүн лэ табигданхай.
Тэдэнэй тоодо Светлана Санджиевае онсолмоор.
Хальмагай Уран зураашадай холбооной түрүүлэгшэ Виктор Дорджиев “Шатар” гэжэ нэрэтэй ажалаа олоной анхаралда дурадхана.
Виктор Исаевич яһаар, шулуугаар, модоор, түмэрөөр дархалдаг юм.
- Буряад орон ерэхэеэ үнинэй һанагша һэм.
Һайнаар бэлдээб.
Мамонтын һоёо шүдэ оложо, эрхи һиилэн бэлдээб.
Ивалгын дасан ошожо, Этигэл хамба ламын мүнхэ бэедэ мүргэжэ, одоошье һанаһандаа хүрэһэндөө баяртайб.
Эрхи бэлэг баряаб, - гэжэ Виктор Дорджиев хэлэнэ.
Холоһоо ерэһэн айлшад ганса Ивалгын дасанда хүрөө бэшэ, мүн Буряадай уран зураашадтай дүтөөр танилсажа, хэдэн хэмжээ ябуулгануудта хабаадаа.
Хальмагай уран зураашадтай Москва хотодо үнгэргэгдэдэг элдэбын хуралдаануудта уулзанабди.
Табан жэлдэ нэгэ дахин үнгэрдэг арадуудай үзэсхэлэндэ ажалнуудаа табинабди.
Теэд бултанай бүтээлнүүд тэндэ табигданагүй ха юм.
Буряадта үзэсхэлэн харуулхаяа ерэһэндэнь булта баяртайбди.
Юуб гэхэдэ, олон һонирхолтой уулзалганууд эмхидхэгдээ.
Дүй дүршэлөөрөө хубаалдахадамнай туһатай байха гээд һананабди.
Байгал далай дээрэ болодог пленэртэ хабаадахыень хальмагуудые уриһан байнабди, - гэжэ Буряадай Уран зураашадай холбооной түрүүлэгшэ Евгений Болсобоев хөөрэнэ.
Автор: Борис БАЛДАНОВФото: Соёлой яаманай болон авторай гэрэл зурагуудззэсхэлэн   фото: Буряадай эрдэм һуралсалай яаманай сайтһаа Манай гүрэнэй эгээл эрхим 150 hурагшадай тоодо Яруунын аймагай Сосново-Озёрск hууринай 11 -дэхи ангиин hурагша Дондокова Сарюна оролсожо, хэмжээ ябуулгада хабаадаhан  байна.
Сарюна  22 илагшадай тоодо орожо, лауреадай нэрэ зэргэдэ хүртэбэ.
Табан үдэрэй туршада Россиин эрхим hурагшадые долоон шатада шэлэжэ элирүүлээ.
Автор: Баярма БАТОРОВАФото: Буряадай эрдэм һуралсалай яаманай сайтһааНарһатын һургуулиСарюна Дондокова   фото: medium. com Дэлхэйн ехэнхи гүрэнүүдтэ Эсэгын үдэр зунай эхин hарын гурбадахи амаралтын үдэртэ тэмдэглэгдэдэг заншалтай.
Байгша 2022 ондо тэрэнь июниин 19-эй үдэртэ тудалдаа.
Харин Россида тус hайндэрые октябрь hарын гурбадахи амаралтын үдэр тэмдэглэхэ тухай Россиин Юрэнхылэгшын зарлиг 2021 ондо баталагдаһан юм.
Мүнөө тэрэ үдэр октябриин 16-да баярай оршон байдалда үнгэргэгдэхэ түсэбтэй.
Эсэгэнэртэ зорюулагдаhан hайндэртэ «Минии аба», «Гэр бүлын амаралта», «Абатаяа суг хамта урланабди»,  «Абатаяа эдеэ хоол бэлдэлгэ» гэhэн сэдэбүүдээр гэрэл зурагуудай мүрысөөн соносхогдоhон байна.
Тэрээнhээ гадуур  эсэгэнэртэ зорюулагдаhан шог зугаагай, уран урлалай, гэр бүлын, hургуулиин г. м элдэб янзын видеоролигуудай урилдаан  үнгэргэгдэхөөр түсэблэгдэнэ.
Эндэ илангаяа олоороо ба эдэбхитэйгээр  үхибүүдэй хабаадахань шухала.
Фото: medium. comһайндэр   фото: Буряад Уласай засагай сайтһаа Сэсэрлигүүдэй, һургуулинуудай хоорондо эмхидхэгдэһэн янзада буряад хэлэнэй, арадай ёһо заншалай, соёл урлалай  хүгжэлтэдэ хубитаяа оруулжа байһан һуралсалай эмхинүүд хабаадаа.
Онсо байдал зохёожо, тэрэнээ таһалгаряагүй үргэдхэжэ, үхибүүдые түрэл хэлэндэнь һургахаһаа гадна хэдэн шэглэлээр мэргэжэлтэд ажалаа ябуулдаг.
Тиин хэр олон үхибүүд буряад хэлэеэ үзэнэ гээшэб, тэдэнэй тоо дээшэлнэ гү,  ямар шэнэ онол арганууд хэрэглэгдэнэб, хэһэн ажалынь ямар дүнгүүдтэйб гэхэ мэтээр һуралсалай эмхинүүдтэ сэгнэлтэнүүд үгтэһэн байна.
“Эрхим багша” янзада буряад хэлэ, литературын 27 багшанар хабаадаа.
Харин буряад хэлэеэ һэргээхэ, гамнан хүгжөөхэ хэрэгтэ эдэбхи үүсхэл гаргадаг урагшаа һанаатай зон “Буряад хэлэнэй хүгжэлтэдэ оруулһан габьяагай түлөө” янзада мүрысөө.
Конкурсын шугамаар  “Буряад хэлэндэ һургаха эрхим онол арга” янзада мүн илагшад элирүүлэгдээ.
Жэл бүри үнгэргэгдэдэг урилдаанай шангай жасада 3 сая түхэриг һомологдодог юм.
Буряад Уласай Толгойлогшын шанда хүртэхын түлөө «Үндэһэн хэлэнэй үлзы хэшэг» конкурсын дүнгүүд №Конкурсын янзануудИлагшад1.
Эрхим бүлэЗоригто Будаевич,  Сэсэгма Раднаевна БудаевтанИвалгын аймагай Посели  һууринМихаил Гомбоевич,  Галина Дамбаевна Елбоновтон, Улаан-ҮдэБаир Петрович, Туяна Пурбоевна ЯндановтанТүнхэнэй аймаг2.
Буряад хэлэнэй оршон байгуулһан  уласай эрхим сэсэрлиг 52-дохи үхибүүдэй«Ая ганга»  сэсэрлигУлаан-Үдэ3.
Буряад хэлэндэ һургаха программа бэелүүлдэг Буряад Уласай эрхим сэсэрлиг Эрхиригэй үхибүүдэй сэсэрлиг Загарайн аймагай «Ручеек» сэсэрлиг4.
Буряад хэлэндэ һургаха программа бэелүүлдэг Буряад Уласай болбосоролой эрхим эмхи зургаан Буряад Уласай Үндэһэтэнэй 1-дэхи  лицей-интернат5.
Гүрэнэй буряад хэлэндэ һургаха программа бэелүүлдэг Буряад Уласай болбосоролой эрхим эмхи зургаан  Ивалгын аймагай Посели һууринай һургуули 6.
Буряад Уласай дунда болон дээдэ мэргэжэлэй эрхим һургуули Д. Банзаровай нэрэмжэтэ Буряадай гүрэнэй ехэ һургуули 7.
Буряад Уласай хотын ба нютагай засагай эрхим байгууламжа Түнхэнэй аймагай  «Толтой» һуурин8.
Буряад Уласай эрхим аймаг Хэжэнгын аймаг9.
Эрхим хото гү, али хотын тойрогой эрхим аймаг -10.
Түлөөһэтэ туһаламжа үзүүлдэг Буряад Уласай эрхим эмхи зургаанБуряад хубсаһа оёдог Прокопьева Марина Аресновнагай студи11.
Буряад Уласай ниигэмэй эрхим эмхи Мэлс Самбуевай нэрэмжэтэ номой сан, Захааминай аймаг 12.
Буряад Уласай соёлой эрхим эмхи зургаан «Аянша» гэһэн хүүхэлдэйн нүүдэл театр 13.
Буряад Уласай тамирай болон залуушуулай  бодолгын талаар эрхим эмхи зургаан  «Бүхэ барилдаан» бүлгэм14.
Эрхим багшаБалданова Баярма Дашиевна, Нимбу Сосоровой нэрэмжэтэ Сагаатайн дунда һургуули, Зэдын аймаг 15.
Эрхим классЗахааминай аймагай Бүргын дунда һургуули 16.
Эрхим оюутанЖалсанова Зоя Зоригтоевна, Д. Банзаровай нэрэмжэтэ гүрэнэй ехэ һургуули 17.
Эрхим һурагшаДондокова Сарюна - Яруунын аймагай Нарһатын дунда һургуулиБадмаева Дари - Улаан-Үдын 3-дахи лингвистическэ  гимназиПетров Илья - Бэшүүрэй аймагай Шэбэртын дунда һургуули 18.
Буряад хэлэнэй хүгжэлтэдэ оруулһан аша габьяагай түлөөШабаев Николай Чимитович - Ородой Холбоото Уласай соёлой габьяата хүдэлмэрилэгшэ, Россиин Сэдхүүлшэдэй холбооной гэшүүн, Захааминай аймагай хүндэтэ эрхэтэн19.
Буряад хэлэндэ һургаха эрхим онол арга Эрдынеева Жаргалма Цыреновна - Үндэһэтэнэй 1-дэхи  лицей-интернадай багша 20.
Буряад хэлэн дээрэ бэшэгдэһэн эрхим зохёол Мунконова Надежда Михайловна - Буряад театрай зүжэгшэн, «Бальжан хатан» рок - мюзиклай либреттын автор  Автор: Янжима ДАРМАЕВА бэлдэбэФото: Буряад Уласай засагай сайтһааТолгойлогшын шан  «Өөһэдын эрхим хүтэлбэри» гэһэн урилдаанай шангай жасада ороһон мүнгэн тиишээ шэглүүлэгдэхэ болобо.
Иимэ үүсхэл Бэшүүрэй болон Загарайн аймагуудай ТОС-уудай гэшүүд гаргаһан байна.
-Буряад Уласай бүхы ТОС-уудай гэшүүдэй хабаадалгатай суглаан дээрэ  иимэ шиидхэбэри абтаа.
Эрхимүүдые урмашуулха шагналай  мүнгэн сэрэгшэдтэ туһаламжа болон эльгээгдэхэнь, - гэжэ Засагай газарай нютагай хүгжэлтын хорооной түрүүлэгшын орлогшо Олег Бадлуев дуулгана.
Суглаанда хабаадаһан ТОС-уудай гэшүүдэй 93,6 хубинь энэ үүсхэл дэмжэжэ, зүбшөөлөө үгэһэн байха юм.
Буряад Уласай  ТОС-ууд  гүрэн дотороо яһала урагшатай ажаллана, бусадта жэшээ болоно.
Хамтын ажалай дүн элеэр харагдадаг, тиимэһээ булта нэгэдэжэ, ажабайдалаа хүнгэдхэжэ, эб нэгэн хүдэлхэмнай болтогой!
Автор: Сэнгэ РИНЧИНОВ буряадшалааФото: Буряад Уласай засагай сайтһаасэрэгшэд  -Манай “Хяагта” бүлгэм өөрынгөө шэглэлээр түрүү һуури эзэлжэ, Ханты-Мансийск ошохо эрхэдэ хүртөөбди.
Манай бүлгэмэй 8 хүн конкурс-фестивальда ошоо.
Бидэниие ехэ дулааханаар угтан абаа, - гэжэ бүлгэмэй хүтэлбэрилэгшэ Гэрэлма Дашипылова баяраараа хубаалдаа.
Түгэсхэлэй шатада хабаадаһан бүлгэмүүд арадайнгаа дуу хатар, үндэһэн хубсаһаяа   харуулжа, харагшадай дура буляажа шадаа.
“Хяагта” бүлгэмэй  тайзан дээрэ гарахада, сугларагшад халуун альга ташалгаар тэдэниие угтан абаһан байха юм.
Шэнээр оёһон дэгэлнүүдынь, буряад арадай дуунууд жюриин гэшүүдтэ ехэтэ һайхашаагдажа, бүлгэмэйхидэй талаан бэлиг үндэрөөр сэгнэгдээ.
-Энэ тэмсээн ехэ һайн бэлэдхэлтэй байгаа, үндэр хэмжээндэ эмхидхэгдээ.
1-дэхэ һуури эзэлжэ ерэһэндээ, аргагүй баяртайбди.
Газар үзэжэ, соёлоо харуулжа ябахада, гоёл даа,– гэжэ бүлгэмэй түлөөлэгшэд хубаалдаба.
Буряад Уласай соёлой габьяата хүдэлмэрилэгшэ, бэлигтэй багша, дүрбэн тэгшэ бэрхэ Гэрэлма Владимировна Дашипылова наһанайнгаа амаралтада гараһан үндэр  наһатайшуулаа эмхидхэжэ, буряад һайхан дуунуудаа зэдэлүүлэн, зониие  хужарлуулдаг.
Ямаршье нютагуудаар ябахадаа, түрэл һайхан тоонто Хяагта нютагаа магтан дууладаг.
Гэхэтэй хамта нютагтаа үнгэрдэг бүхы хэмжээ ябуулгануудта эдэбхитэй оролсожо, арад зоноо баярлуулдаг.
Гэрэлма Владимировна наһатайшуулаа ходол дэмжэжэ, үргэжэ, һонирхолтой тэмсээнүүдтэ хабаадуулжа, хаа-хаанагүй абаашажа, ёһотойл арадай зүжэгшэдые бэлдээ гэжэ хэлэхэдэ, алдуу болохогүй.
Хиидынгээ обоогой ара хоймороорХүгжэмдэн урданал Хүдэр голнай.
Хүдөө талаар таряагаар бүрхөөгдэһэнХүндэ зэргэтэйл нютаг зомнай.
Эгээл уужам лэ, эгээл һайхан лэЭжы абымнай түрэл нютаг.
“Хяагта” бүлгэм 10 жэлэйнгээ ойн баярые байгша оной ноябриин 28-да тэмдэглэхэеэ бэлэдхэл хэжэ байна.
Энэ бүлгэмэй түүхэниинь ехэл һонин юм.
Хяагтын аймагай энгэр талые эзэлһэн Энхэ-Тала нютаг тоонтотой, 30 жэлэй туршада сэрэгэй албанда ябаһан Рампилов Александр Доржиевичай нэрэтэй     холбоотой.
Энэ хүн дуулаха дуратай байһандаа, нютагтаа бүлгэм бии болгохоб, нютагайнгаа нэрээр заабол нэрлэхэб гэһэн бодолоо ходол сэдьхэл һанаандаа абаад ябадаг байгаа.
Энэ һанал бодолоо тэрэ бэелүүлжэ шадаа.
Хяагтын аймагай нютагай эблэлэй түрүүлэгшээр 20 гаран жэлэй туршада ябаһан Буряад Уласай Арадай Хуралай һунгамал Чимбеев Найдан Данзанович, Ородой Холбоото Уласай габьяата зүжэгшэн, Оперо болон баледэй театрай  гол дуушан, Алтай һайхан нютагай  Занданов Дамба Гуржапович, Улаан-Үдын худалдаа наймаанай техникумэй захиралаар олон жэлдэ ябаһан Мункуев Дмитрий Цыдендамбаевич гэгшэд Александр Рампиловые дэмжэжэ, хүсэлөө бэелүүлхэ хэрэгтэнь ехэ туһа хүргэһэн юм.
-Бүлгэм байгуулагдаа, теэд хаанаһаа хүгжэмэй хүтэлбэрилэгшые олохо гээшэбибди гэһэн гол асуудал тобойн гараа.
Энэ асуудалда харюу яһала түргэн  олдоо.
Мунина Тамара Михайловна танилни Дашипылова Гэрэлма Владимировнае дурадхаа һэн.
Гэрэлма Владимировна Хэжэнгын басаган байба.
Тэрэ Улаан-Үдын хүгжэмэй колледж дүүргэһэнэй удаа Алтай һууринда ажаллаһан байна.
Хожомынь нютагаймнай бэри болоһон юм.
“Уряал” бүлгэмэй аккомпаниатораар хүдэлһэн.
1997 ондо Улаан-Үдын Лхасаран Линхобоевой нэрэмжэтэ хүгжэмэй 1-дэхи һургуулиин буряад арадай зэмсэгүүдэй таһагые даагшаар ажаллаа.
“Буряад Уласай соёлой габьяата хүдэлмэрилэгшэ” гэһэн үндэр нэрэ зэргэдэ хүртэһэн.
2012 онһоо мүнөө болотор “Хяагта” бүлгэмөө эрхимээр абаад ябана, - гэжэ Александр Рампилов хөөрэнэ һэн.
“Хяагта” бүлгэм эгээ түрүүшынгээ тоглолто Улаан-Үдэдэ, Буркоопсоюзай эмхидхэһэн Сагаалганай яармагта харуулһан байна.
Энэ нааданда оролсожо, олон харагшадай, эмхидхэгшэдэй зүгһөө үндэр сэгнэлтэдэ хүртөө бэлэй.
Энэнь саашанхи зохёохы замдань ехэл түлхисэ боложо үгөө.
Тэрэ сагһаа  хойшо “Хяагта” бүлгэм бүхы һайндэрнүүдтэ таһалгаряагүй хабаадалсаһаар.
Наһатайшуулай бүлгэм олон жэлэй туршада “Рассвет” гэһэн соёлой түбтэ ажалаа ябуулна.
Мүнөө бүлгэмдэ 17 гэшүүд.
Александр Рампилов, Валерий Парпаев, Цырма Дашинимаева, Борис Цыбиктаров гэгшэд гол дуушад байгаа.
Мүнөөдэр тэдэ  амаралтада гаранхай, харин Надежда Батуева хонгёо һайхан хоолойгоороо арад зоноо баярлуулһан зандаа.
Булгатова Серафима Борисовна, Жапова Анарида Цыбеновна (бүлгэмэй староста), Бадмаева Дарижап Гатыповна,  Бадмаева Валентина Дымбрыловна, Мандирова Галина Галсановна, Малханова Тамара Кирилловна гэгшэд бүлгэмэй эдэбхитэй гэшүүд.
Залуу үетэншье ансамбльда ехэ дуратайгаар ябадаг юм.
Нэрлэбэл, аграрна колледжын 3-дахи курсын оюутан Бадмаева Наталья,  лесопромышленна колледжын 2-дохи курсын оюутан Раблаев Алдар.
“Хяагта” бүлгэм байгуулагдаһаар 10 жэл болобо.
Буряад һайхан дуунуудаа зэдэлүүлэн, уласхоорондын,  уласай, можо хоорондын олон тоото хэмжээ ябуулгануудта, тэмсээнүүдтэ эдэбхитэйгээр оролсожо, богонихон сагай болзор соо ялас гэмэ амжалтануудые туйлаа.
Нэрлэбэл, тэдэ  “Зимняя соната” гэһэн Уласхоорондын конкурс-фестивальда  1-дэхи шатын дипломдо хүртэһэн  байна (Улаан-Үдэ, 2019).
“Лучшие из лучших” гэһэн тэмсээнэй 1-дэхи шатын, “На крыльях таланта” гэһэн Уласхоорондын тэмсээнэй 1-дэхи шатын лауреадууд боложо тодороо.
Бүхэроссиин “Казачья культура единения”, Уласхоорондын “Живой родник”, “Дууша Улаан-Үдэ” гэһэн конкурс-фестивальнуудай 2-дохи шатын дипломуудаар шагнагдаа һэн.
2019 ондо үнгэргэгдэһэн “Булагад угай” ба 2021 оной “Ёрдын нааданай” эдэбхитэй хабаадагшад мүн.
-Манай бүлгэмэй гэшүүд бэрхэнүүд, урагшаа һанаатай, эрмэлзэл ехэтэй.
Бидэнэй амжалта туйлахада, түрэлхиднай, үхибүүднай, аша зээнэрнай баярладаг, үдэр бүри бидэниие дэмжэжэ, заяаемнай дээшэнь ходол үргэжэ байдаг, - гэжэ  Гэрэлма Владимировна тэмдэглэнэ.
“Хяагта” бүлгэмэйхидтэ саашанхи ажаябуулгадань  амжалта хүсэнэбди.
Үлгы һайхан дайдаһаа үршөөлтэй, үлзы баян хэшэгтэй, буурашагүй буянтай, сээжэ һонор, сэдьхэл сагаан, ябаһан газартаа ямбатай, ошоһон газартаа олзотой, зон нүхэдтөө, айл аймагтаа хүндэтэй, эбтэй һайхан жаргажа һуугыт даа.
Зүрхөөрөө, шэхээрээ, нюдөөрөө,Дурлажал, шагнажал, шэртэжэл,Зүүдээрээ, зүнгөөрөө, сэдьхэлээрээ,Харажал, мэдэжэл, хүндэлжэл,Түрэл нютагтаа дурлаһан наһамни–Түүрээжэ магтаһан үемни.
Сэдьхэлээрээ, ухаагаараа, һанаагаараа,Сэгнэжэл, ойлгожол, таажал.
Бэлигээрээ, шүлэгөөрөө, дуугаарааБурьялжал, харьялжал, хангюурдажал,Түрэл нютагтаа дурлаһан наһамни –Түүрээжэ магтаһан үемни.
Янжима Дармаева                Лариса Батомункуева, Хяагтын аймагай нютагай эблэлэй түрүүлэгшэАвтор: Янжима ДАРМАЕВАФото: Лариса Батомункуевагай дурадхаһан гэрэл зурагуудХяагта ансамбль  Түбэд эмнэлгын заншалаар      Мүнөөнэй сагта олон хүнүүд элдэб янзын хари гүрэнүүдэй эдеэнэй нэмэлтэнүүдые - БАД-уудые уужа, бэеынгээ энхэ элүүрые сахихые оролдодог.
Харин Роспотреб-хиналтын шалгалтаар үргэнөөр хэрэглэгдэдэг БАД-уудай 44% элдэб янзын дутагдалнуудтай.
Ехэнхи ушарнуудта реклама соонь хэлэгдэдэг шанар шэнжэдэ хүрэдэггүй гэжэ онсо тэмдэглэгдэнэ.
Манай Буряад ороной эм домто ургамалнууд, үнэн дээрээ, хариин  үнэтэй сэнтэй эмнэлгын үбhэ ногоонhоо  дорогүй хүсэтэй ба туhатай  гэжэ тоосоогүй.
Энээн тушаа Улан-Yдэ хотын Буряадай эрдэмэй түбэй биологиин  институдай мэргэжэлтэдэй шэнжэлгэнүүд гэршэлдэг.
Тэндэ урдын түбэд-монгол эмнэлгын «Джуд – Ши», «Кунпан – Дудзи», «Шел Пхренг» гэhэн нангин номуудай  жор рецептнүүдые хэрэглэжэ, нютагайнгаа домто ургамалнуудаар шэнэ үеын эмүүдые болон эдеэндэ нэмэлтэнүүдые үйлэдбэрилдэг болонхой.
«Хамар Дабаан», «Ярууна» унданууд   Эрдэмтэ мэргэжэлтэд домто ургамалнуудые шэнжэлжэ, ямар hарада,   ямар хубинуудынь - үндэhэн, эшэ, набшаhан, сэсэг -  ямар домтой бодосо зүйлнүүдээр баян бэ гэжэ шэнжэлэн элирүүлдэг.
Тэрэнэй дүнгүүдээр ургамалнуудые хабарай, зунай, намарай хаhада түүжэ хатаадаг гуримтай.
Институдай инновационно үйлэдбэриин эдеэнэй биологическа нэмэлтэнүүд үнэтэй бэшэ (100 – 300 түх).
Илангаяа «улаан щётко» гэжэ үбhэн ехэ сэгнэгдэдэг.
Тэрэ йодоор баян hэн тула hужуурай булшархайн үбшэнгүүдые, эхэнэрэй миомо, мастопати,  уураг тархиин hудалнуудай зангирал г. м үбшэнгүүдые аргалхаhаа гадуур hуларhан бэедэ шадал тэнхээ оруулдаг.
«Ортилия однобокая» гэhэн үбhэнэй эм хамаг хабдар, hэлхэнгүүдые буураажа hалгадаг.
«Тантон» гэжэ 17 домтой ургамалнуудай эдьхэмэл  зүйл муухай бузартай агаарай, уhанай, газар хүрьhэнэй хороhоо шалтагтай үбшэнгүүдые сараха аргатай.
«Дигда – Ши –Тан» гэжэ 14 ургамалhаа бүридэhэн эм мүн лэ элдэб олон үбшэнгүүдые эдэгээдэг.
«Ая ганга», «Хамар Дабаан», «Ярууна» гэhэн амтатай унданууд унда харяахаhаа гадна хүнэй бэеын олон үбшэнгүүдые эдэгээхэ аргатай.
«Улаан-Yдын» гэhэн аршаантай уhан ая ганга ба халуун үбhэ нэмэлтэтэй hэн тула мүн лэ хото гүзөөнэй, нарин ба бүдүүн гэдэhэнэй үбшэнгүүдые аргалхада туhатай.
Архинша үхэр хулганаануудШэнэ эмүүд лабораториин үхэр хулганаанууд дээрэ туршалгануудые гарадаг.
Тэрэнэй тулада үхэр хулганаануудые элдэб янзаар үбшэлүүлдэг: сахарай диабет, хорон хабдар болон эльгэнэй, хотын, бөөрын, зүрхэнэй, нервын  г. м.
Жэшээнь, архиhаа гаргадаг ба архиин гепатит  эдэгээдэг эмэй туршалгада үхэр хулганаануудые архида оруулжа, ёhото архиншад болгоhон ушартай.
Тэрэнэй тулада үхэр хулганаануудай хото руунь хара архи эюулэжэ, hогтоодог байгаа.
Ама халамгай амитад ёhото «кайф» барижа, жаргалай долгиндо орожо хүхилдэдэг.
Тиихэдээ зарим хүнүүд мэтэ «hогтуугай баатаршалгануудые» харуулжа, муу ааша үзүүлдэггүй, эшхэрэлдэжэ бөөлэлдэдэггүй, хоорондоо наншалдадаггүй.
Аргагүй номгон, тэнюун байдал тогтодог ха.
Уданшьегүй архиин паартай хамта «кайф» дэгдэн hалажа, үхэр хулганаанууд хүнүүдтэ адляар мангарлажа зободог.
Yглөөгүүр эрдэмтэдэй ажалдаа ерэхэдэнь, баарhад мангартай сүсэгэнэлдэжэ, тэсэжэ ядан, ээлжээтэ зуун граммаа эрижэ байдаг ха.
Тиимэ шэнжэлэлгын хүдэлмэринүүдэй ашаар Улаан-Yдын эрдэмтэд хүниие архиhаа гаргадаг «Наркофит» ба «Алкофоп» гэжэ эдеэнэй био- нэмэлтэнүүдые үйлэдэжэ гаргаhан аша габьяатай.
Шэнжэлэлгэнүүдэй дүүрэхэдэ, үхэр хулганаанууд наркоз доро  үбшэгдөөд, дотор органуудынь абтажа, саашанхи шэнжэлэлгэнүүдтэ ябуулагдаг.
Тиихэдээ эрдэмэй лабораториин амитадтай яажа хандаха тухай Бүхэдэлхэйн Эмшэдэй ассоциациин Хельсинскэ декларациин  дүримүүд дүүрээр хангагдадаг гэжэ тэмдэглэхэнь шухала.
Саашадаа лабораториин амитадай дотор органуудые гистолог ба патоморфолог гэhэн эрдэмэй мэргэжэлтэд шэнжэлдэг гуримтай.
Тэдэнэр үхэр хулганаануудай эльгэ бөөрэнүүдые, зүрхэнүүдые, хотонуудые г. м отолжо, микроскоп доро үзэжэ харадаг.
Ямар үбшэндэ сарагдаhан орган ямар ургамалнуудай холисо эмhээ хэр зэргэ хубилнаб гэжэ тэдэ мэргэжэлтэд элирүүлдэг.
Хулганада дурасхаалта хүшөөНовосибирскын Академгородогто эрдэмтэ лабораториин  хулганаануудай дурасхаалта хүрэл  гуулин хүшөө зогсодог.
Хамар дээрэнь тобойhон түхэреэн нюдэнэй шэлтэй, хүнэй ДНК-гай сахариглаhан дүрсэ томожо байhан  түхэлтэй  хулганын хүшөө гүнзэгы бодолнуудые түрүүлдэг.
Нэгэ талаар, тус амитад хүнэй байдалда харша амитад гэжэ тоологдодог, хайрагүйгөөр хюдагдадаг.
Харин, нүгөө талаар, олон сая үхэр хулганаанууд хүнүүдэй бэеын энхэ элүүрэй хэрэгтэ ами наhаяа зорюулhан.
Автор: Баярма БАТОРОВАБАД-ууд   фото: Алексей Цыденовэй ВК хуудаһанһаа Хэды тиигэбэшье хүүгэдэй 5-тай болоһон хойнонь арай гэжэ ээлжээниинь ерэжэ, сэсэрлигтэ ородог.
Энэ бэрхэшээл шиидхэхэ зорилготойгоор Буряад Уластамнай жэл бүри шэнэ-шэнэ сэсэрлигүүд баригдана.
-Хяагта хотодо хүүгэдэй шэнэ сэсэрлиг барижа, ашаглалгада тушааба гээшэбди.
2017 онһоо эхилжэ баригдаһан 28-дахи сэсэрлигэй байшан болоно.
Энэмнай Ород Уласай Юрэнхылэгшэ Владимир Путинай даалгабаряар бэелүүлэгдэһэн түсэл.
Алас Дурна зүгэй тойрогто бэелүүлэгдэдэг түсэлэй аргаар байшан барихаһаа гадна, зосоохи хэрэгтэй эд бараа худалдан абажа шадаабди, - гэжэ Буряад Уласай Толгойлогшо Алексей Цыденов хэлэбэ.
Гэхэтэй хамта Наушкида үшөө нэгэ хүүгэдэй сэсэрлигэй, Хяагта хотодо хүүгэдэй поликлиникын байшан баригдана.
Үндыжэ байһан үри хүүгэдэйнгээ һайн оршон байдалда ургахынь түлөө ажал хэгдэжэ байна.
Автор: Булат БАДМАЕВФото: Алексей Цыденовэй ВК хуудаһанһаасэсэрлиг   фото: РСАШ-ай зураг Владимир хотодо заншалта мүрысөөн эмхидхэгдээ.
Ород гүрэнэй эгээл эрхим тамиршад түрүү һуури эзэлхын түлөө барилдаа.
Буряадаймнай тамиршад ялас гэмэ амжалта туйлаа.
97 килограммай шэгнүүртэ Буряадай хоёр тамиршад финальна уулзалгада хабаадаа.
Николай Капустин Николай Берельтуевые шүүжэ, түрүү һуурида гараа.
61 килограммай шэгнүүртэ Иван Максимов бусадһаа шанга байжа, чемпион боложо тодороо.
74 килограммай шэгнүүртэ Руслан Торпинкеев алтан медаль абаа.
Финальна уулзалгада барилдаһан Сергей Евтюгин мүнгэн медаляар шагнагдаа.
Шэхэ хатуу тамиршад сооһоо Буряадай түлөөлэгшэд Ород гүрэн дотороо эрхим байһанаа дахин гэршэлбэ.
Автор: Борис БАЛДАНОВФото: РСАШ-ай зураг тамир   фото: Владимир Шираповай дурадхаһан гэрэл зураг - Августын хуушаар – сентябриин эхеэр болоһон Москвагай кинофестивалиин үедэ «Шаман» гэжэ шэнэ сериалтай танилсуулга үнгэрөө.
Кино-шүүмжэлэгшэд тэрэниие ехэ һайшааба гэжэ дуулдаа һэн.
Энэ ажал тухайгаа хөөрэжэ үгыт даа.
- «Байкал-Кино» гэжэ компани байгуулһан Евгений Замалиев гэжэ яаха аргагүй бэрхэ хүбүүн байһан.
Александр Кузьминов, Жаргал Бадмацыренов гэжэ нүхэдөөрөө хамта энэ киногой сценари бэшээд, «1-2-3 Production» гэжэ томо студи руу эльгээһэн байгаа.
Тэрэнь һонирхол татажа, нэгэ хэды заһабарида оруулагдаад, үргэлжэлүүлэгдээд, 8 серитэй кино болобо гээшэл даа.
Хахад жэлэй туршада Казахстанда, Москвада съёмконууд болоо.
Бидэ дүрбэн буряад хүбүүд байгаабди.
Александр Балсанов – Зэдэһээ гарбалтай, мүнөө Санкт-Петербургда ажаһуудаг.
Мүн Баста Цыденов, Виктор Жалсанов болон би.
Яһала һайн ябажа ерээбди.
«Буряадууд – ёһотой сэрэгшэд» гэжэ нэрлүүлжэ ябаалди даа.
- Ямар роль нааданабта?
- Үнөөхил «Байкал-Киногой» нэгэ бүтээлдэ сагдаагай майор, таһагай дарга боложо наадаа һэм.
Һүхирхэ, хуугайлха дуратай нэгэ дунгяашаг хүнэй дүрэл даа.
Энеэдэтэйшье гэхээр.
Энэшье кинодо баһал сагдаагай майор, баһал таһагай даргын роль гүйсэдхэнэб.
Теэд бөө мүргэл тухай кино һэн хойнонь минии дүрые драматическа, бүри трагическашье гэжэ болоно.
- Түрүүн наадаһан киноетнай хараад, таниие уряа гээшэ гү?
- «Булаг» гэжэ кинодо морёор һүхиржэ, хуугайлжа байгаад гүйлгэхыемни хэниинь бэ даа харажархёо ха.
Тэдээндэшни иимэрхүүл шарайтай, мүн эгээл шухалань - мори унажа шадаха хүн хэрэгтэй байгаа.
Киноиндустриин һалбарида манай нютагай нэгэ хүбүүн хүдэлдэг юм.
Гэрэл тодходог мэргэжэлтэй.
Тэрэ хүбүүн намда туршалга хээд эльгээгты гэхэдэнь, телефондоо нэгэ юумэ буулгажа ябуулһанаа мартаа хүн аабзаб даа.
Гэнтэл Казахстан ерэгты гэжэ урилга буушоо.
Тиигээд лэ ажалнай эхилээ.
Ехэ шанга үйлэдбэри байна.
Урилга абаһан сагһаа хойшо өөрынгөө мэдэлэй бэшэ болошонош.
Үглөөгүүр хонходожо һэрюулхэдэнь, бодожо үрдеэдүй байтаршни, такси ерээд, абаад ябашана.
Съёмкын талмай дээрэ гарамсааршни, эндэ тэндэһээш хүнүүд дүтэлжэ, нюур амыешни будаха, хубсаһа хунарыешни үмдэхүүлхэһээ гадна, эдеэ ундашье дурадхана.
Юрэдөө, юушье бодонгүй, ажалаал хээд байнаш.
- Кинодо наадахаһаа гадна та найруулагша мэргэжэлтэйт, үшөө баримтата ба уран һайханайшье кинонуудые буулганат.
Энэ ажал тухайгаа хөөрэжэ үгыт.
- Залууһаа хойшо телевиденидэ хүдэлхэдөө, элдэб дамжуулгануудые бүтээһэмби.
Мэдээсэлэйшье, публицистическэшье, хүүгэдэйшье, залуушуулайшье.
Тиихэдээ хүнэй хүлеэһэнһээнь дээрэ юумэ хэжэрхидэг байгааб.
Магад, тиимэһээл мүнөө баримтата фильмүүдые буулгадаг ажалтай болонхойб.
Саашадаа уран һайханай кино буулгаха гэһэн һанаан бии.
Жэшээлхэдэ, Владимир Митыповэй «Долина бессмертников» гэжэ зохёол, минии бодоходо, мүнөө сагта аргагүй хэрэгтэй кинофильм болохо байгаа.
Газар нютагаа алдахагүй, сэдьхэлээ гутаахагүй, һүлдэеэ унтараахагүй гэһэн бодолнууд мүнөө сагта тон тааруу ха юм.
Ехэл гүнзэгы удхатай роман гэжэ һанадагби.
Сагайнгаа ерэхэдэ, энэ хэрэгни бүтэхэ юм бэшэ аал даа.
- Та бидэнэй ажал хүнэй сэдьхэл баясуулхаһаа гадна, алибаа асуудалаар һанамжа бодол бүридүүлгэдэнь нүлөөлхэ үүргэтэй.
Өөрынгөө бүтээлнүүдэй ашаар арад зондоо ямар юумэ хэлэхэеэ һанадагбта?
- Бидэ буряадууд үсөөн ха юмбибди даа.
Тиимэһээ бэе бэеэ гамнаха, барилдаанда гү, болбосоролой һалбарида гү – хаанашье дээшээ гараһан нэгэнээ дэмжэхэ хэрэгтэй.
Хүн гээшэ ажалаа хэжэ байхадаа: «Би, байза, агууехэб», - гэжэ өөрыгөө һананагүй ха юм даа.
Бидэл тиимэ зониие хажуу тээһээнь хараад, зондо хөөрэжэ, урмашуулжа, урагшань гаргаха ёһотойбди.
Иимэ үсөөн байгаад, бэрхэ зомди, шадалтай зомди, ухаатай зомди, нэгэ зомди гэжэ ойлгуулха хэрэгтэй гэжэл һанадагби.
Түүхын һалхинда мухарижа ябаһан зомди гэжэ һанаа һаа, хүн гээшэшни өөрөө өөрыгөө сэгнэхэеэ болишоно ха юм.
Харин би буряадби, тэрэнэй хүбүүмби гэжэ омогорхожо ябахадаа, һүлдэеэ үргэнэ.
Саашадаа хосоршонгүй, архи тамхи дэрлэшэнгүй, нэрэеэ нэрлүүлжэ ябаял даа.
Нэгэтэ эхэнэрнүүдтэ хандажа: «Хадамтайшье һаа, үгышье һаа, буряад эхэнэрнүүд, жэл бүри нарайлжа байгыт даа», - гэжэ сүлжээ холбоондо бэшээд, нилээд зэмэлүүлээ һэмби.
(энеэбхилнэ).
Олон болоо һаамнайл, һайн юм һааб даа.
- Мүнөө үедэ буряад зондомнай ямар юумэн дутана гэжэ бодонобта?
- Шэнэ саг ерээд байна гүб даа.
Тойроод харахадамнай, буряадуудай дунда мянга түмэн эрдэмтэд ябана.
Теэд манай дундаһаа нэн түрүүн техническэ һалбарида хүдэлхэ дээдэ гарай мэргэжэлтэд гараха ёһотой гэжэ һанадагби.
Хони адуулха, үнеэ һааха хүнүүд буряадуудай дунда хэзээдэшье байха.
Юундэб гэхэдэ, энэ ажал шуһан соомнай байна ха юм.
Манай арад сооһоо техническэ дабшалта, хубисхал хэхэ хүбүүд гараа һаань, һайн байгаа гэжэ һананаб.
Юумэ үйлэдбэрилжэ шадаха хүнүүд хэрэгтэй.
Зуугаад, мянгаад жэлэй саана зохёогдоһон ёһо заншалаа урдаа табяад лэ байхаяа болиё.
Нооһо ээрэжэ шадаха һамгад байхаараал байха.
Шэнэ сагай юумэ – машина, компьютер хэжэ шадаха хүнүүд гараа һаань, һайн байгаа.
Үхибүүдэйнгээ ухаан бодол хубилгаад, саашанхи ажабайдалайнь замда гаргаха ёһотойбди.
Арадайнгаа түүхэ мэдэжэ байгаад, үшөө иимэ-тиимэ хэлэнүүдые шудалаа һаа, хаанашье ябажа шадахаш гэжэ ойлгуулха хэрэгтэй.
Шэнэ сагта шэнэ уряануудые соносхохоор болоо.
- Нэн түрүүн хэлэ соёлоо, ёһо заншалаа һэргээхэ хэрэгтэй гэжэ үхибүүдтээ, залуушуулдаа ойлгуулжа байдаг ха юмбибди даа.
Хажуугаарнь шэнэ сагтаа тааруу шэнэ зорилгонуудые тодорхойлхо хэрэгтэй болоод байна.
Зүб гү?
- Тон зүб.
Саг хубилна ха юм.
Тойроод байһан бүхы юумэн ондоо болоно.
Гансал тарагаа бүрихэ тухай бодожо һуугаа һаа, сэбэр уһа ууха арга боломжоёо алдахабди.
- Зүжэгшэнэй, найруулагшын, сэдхүүлшэнэй ажалда амжалтатай ябаһантнай нэн түрүүн зохёохы бэлигтэй түрэһыетнай батална ха юм даа.
Хэнһээ, хаанаһаа танда дамжажа ерэһэн абьяас гэжэ бододогбта?
- Нагаса талаараа Байгалай баруун бэеын буряадуудай үри болодогби.
Тэдэмни газаа гараад, сэржэм үргэхэдөө, Ойхон баабайн баруун гарай бэшээшэ Ананий төөбэйдэ хандадаг байгаа.
Тэрэ хадаа зургаадахи үеымни элинсэг эсэгэ болоно гэжэ ойлгодогби.
Тэрэ төөбэйтнай танай хүбүүе дахана гэжэ аба эжыдэмни хэлэдэг байгаа.
Тиимэрхүүл байгаа юм бэшэ аал даа.
- Теэд бэлигтэй түрэһэн хүн бүхэн тэрэнээ хэрэглэжэ шададаггүй.
Зүб тээшэнь залаха, хүтэлхэ зоной байгаал һаа бэелүүлдэг.
- Тон зүб.
Багшын үдэрөөр дашарамдуулан, намда сэдьхэлээ зорюулан, һургаал заабари хэлэһэн, хэшээл зааһан хүндэтэй хүнүүдэйнгээ нэрэнүүдыень дурдаха байнаб.
Буряад хэлэнэймни багша Роза Ямпиловна, ород хэлэ зааһан Вера Борисовна, театрта дурлуулһан Сэлмэг Сампиловна, дээдэ һургуулида багшалһан Туяна Бадагаева, Виктор Русинов гэгшэдтэ баяр хүргэжэ ябадагби.
Мүн Яхадай телевиденидэ, удаань «Ариг Уста» хүдэлхэдэмни, дүршэлөөрөө хубаалдаһан зондо һайниие хүсэнэб.
Юрэдөө, хүн гээшэ хаанашье ябахадаа, шэнэ юумэндэ һуражал байха ёһотойл даа.
- Зүб лэ даа.
Һонирхолтой хөөрөө дэлгэһэндэтнай баяр хүргэнэбди.
Ажал хүдэлмэридөө үшөө үндэр амжалтануудые туйлыт даа.
Автор: Даши-Доржо БОЛОТОВФото: Владимир Шираповай дурадхаһан гэрэл зурагВладимир Шираповкино   фото: Буряад Уласай засагай сайтһаа -Мэдүүлгэнүүдэй ашаар сэрэгшын гэр бүлэдэ ямар туһа хүргэхэб, дэмжэлтэдэ хүртэхын түлөө юу хэхэб, мүнөөдэрэй байдалаар  туһаламжа үзүүлэгдэнэ гээшэ гү гэжэ элирүүлэгдэхэ.
Бүхы мэдүүлгэнүүд манай эмхи зургаан руу эльгээгдэжэ байха.
Тэдэниие хаража үзөөд, шиидхэбэри абахабди, - гэжэ Буряад Уласай хүн зониие ниигэмэй талаар хамгаалгын сайд Татьяна Быкова хэлэбэ.
Сэрэгшэ гү, али тэрэнэй гэр бүлын гэшүүн мэдүүлгэ үгэхэ аргатай.
Сэрэгэй тусхай операцида татагдагдаһан Буряад Уласай эрхэтэдэй үхибүүдтэ болбосоролой эмхи зургаанда ороходонь туһалха юм.
Хүйтэнэй сагта хэды шэнээн түлеэн хэрэгтэй болохоб, тэрэнииень гэртэнь буулгаха, хахалха гэхэһээ эхилээд, хуулиин, эд зөөриин болон сэдьхэлэй байдалай  талаар мүн туһаламжа үзүүлэгдэхэ.
Олон үүргэтэ түб руу хандаһан иимэ эрхэтэдэй хэрэгыень оошоргүйгөөр бүтээхэ юм.
Автор: Янжима ДАРМАЕВАФото: Буряад Уласай засагай сайтһааолон үүргэтэ түб  Хэблэлэй байшанай түүхын хуудаһануудтай, мүнөөдэрэй ажаябуулгатай,  саашанхи хараа түсэбүүдтэй  захирал Даши-Доржо Болотов танилсуулһан байха юм.
Даши-Доржо Найманович өөрөө Д. Банзаровай нэрэмжэтэ Буряадай багшанарай ехэ һургуулида һуража, улаан дипломтойгоор тэрэнээ дүүргэһэн юм.
Оюутан хаһа тухай тэрэнэй дурсалганууд сугларагшадай тон ехэ һонирхол татаа гээд эли.
Нэмэжэ хэлэхэдэ, Даши-Доржо Болотов  4-дэхи курсын оюутан байхадаа, “Буряад үнэн” сониндо хүдэлжэ эхилһэн намтартай.
-Багшамни, профессор Дашинима Доржиев, дээдэ һургуулияа үшөө дүүргээдүй байхадамни, сониной харюусалгата секретаряар тиихэ үедэ хүдэлжэ байһан Туяна Владимировна Самбяловада эльгээһэн байгаа.
Буряад хэлэн дээрээ бэшэхэ ульһатай хүбүүн гэжэ һанаһан байжа болоо хаш.
Тиигэжэ минии сэдхүүлшын зам эхиеэ абаһан юм.
Хэһэн ажалайнгаа түлөө салин абадаг байгааб, тэрэмни эрдэмэй орьёл өөдэ “абиржа” ябаһан намда  яһала ехэ туһа, нилээд һайн нэмэлтэ боложо үгэдэг байгаа, - гэжэ тэрэ һанан дурсаба.
Мүнөөдэр Буряадай багшанарай ехэ һургуули урданайнгаа ёһо заншал алдаагүй,  буряад хэлэ бэшэг заадаг  дүй дүршэлтэй  мэргэжэлтэдээрээ, урагшаа һанаатай  оюутадаараа  омогорхон байдаг.
“Буряад үнэн” Хэблэлэй байшанай ахамад редактор Даши-Доржо Болотов оюутадта хандахадаа, буряад хэлэеэ, арадайнгаа уран зохёол һайнаар шудалжа, ёһотойл мэргэжэлтэд болохыень хүсэбэ.
-Манай уласай байгаа сагта буряад хэлэнэй мэргэжэлтэд ажаябуулгын элдэб һалбаринуудта тон хэрэгтэй байхань дамжаггүй.
Түрэл хэлэеэ мэдэхэ хүн ажабайдалай шэрүүн долгиндо дайруулхагүй, бата бэхи этигэл найдабаритай, дали жэгүүр ургаһандал ябаха.
Таанадай дундаһаа  ерээдүйдэ  манай сониндо хүдэлхэ сэдхүүлшэд гарахал байха гэжэ этигэнэб, - гээд, тэрэ онсо тэмдэглэбэ.
Буряадай арадай уран найрагша, Ородой Холбоото Уласай соёлой габьяата хүдэлмэрилэгшэ, мэдээжэ сэдхүүлшэн Галина Хандуевна Дашеева- Базаржапова нэгэтэ шэлэн абаһан мэргэжэлдээ бүхы наһаяа зорюулан ябана.
Мүнөөдэр тэрэ түрэл сониноо дэмжэн, һонирхолтой бүтээлнүүдээрээ хубаалдаһаар, номуудаа хэблүүлһээр, “Байгал” сэдхүүл ударидаһаар.
Залуу сурбалжалагшадтаа хэһэн аша туһань сэгнэшэгүй.
Буряад хэлэндээ залууһаа эльгэлһэн  Галина Базаржапова энэ үдэр  ехэ һургуулиин багшанартай, оюутадтай дүтэ харилсаба, зарим шүлэгүүдээ уншажа үгэһэн байха юм.
Хэмжээ ябуулганай үедэ  «Yүрэй солбон» конкурс үнгэргэгдэбэ.
«Абын үдэр”, “Алтан намар” гэһэн сүлөөтэ сэдэбүүдээр эссе бэшэлгэндэ  1-5-дахи курсын оюутад  хабаадаа.
Тэрэнэй дүнгүүдээр Ешигма Цыденовагай алтан намар тухай найруулга 3-дахи һуури эзэлбэ.
Юлия Мункуева 2-дохи һуури эзэлжэ баярлаба.
Харин  Анастасия Цыбикжаповагай аба тухай богонихон найруулга жюриин гэшүүдтэ ехэтэ һайшаагдажа, түрүүшын  һуурида гараа юм.
Эрхим ажалнуудые элирүүлхэдээ, ганса бэшэлгын талаар алдуунуудта анхарал табюулагдаагүй, харин удха шанараараа  ямар байнаб гэжэ мүн харагдаа.
Шангай һуури эзэлһэн оюутадта “Буряад үнэн” Хэблэлэй байшанай сэнтэй шангууд барюулагдаа.
- 30 гаран  жэлэй саана “Үүрэй солбон” гэжэ нэрэтэйгээр “Буряад үнэндэ” гарадаг  байһан рубрикаяа дахяад һэргээхэ хүсэлтэйбди.
Гол түлэб буряад хэлэ бэшэгэй таһагта һурадаг оюутадай найруулганууд  тэндэмнай хэблэгдэдэг һэн.
Буряад хэлэн дээрээ бэшэжэ шадаха залуушуул манай дунда олон гэжэ мүнөөдэр үнгэргэгдэһэн урилдаан гэршэлбэ гээшэ.
Энэнь һайшаалтай, - гэжэ Даши-Доржо Болотов хэлэбэ.
Алишье талаһаа һонирхолтой, удха шанартай  нюур  нюураараа уулзалга  багшанарай ехэ һургуулида үнгэргэгдэжэ, иимэ хэмжээ ябуулгануудай  угаа хэрэгтэй байһые һануулба.
Аргагүй баян, 100 жэлэй түүхэтэй “Буряад үнэн” сониной сагай хүрдэ эрьелдэһээр.
7 хоногой нэгэ удаа гарадаг ори ганса буряад хэлэтэ сониндо хүдэлһэн, мүнөөшье хүдэлдэг  сэдхүүлшэдэй ашаар түрэл буряад хэлэмнай хүгжэһөөр, дамжуулагдаһаар.
Фоторепортаж со встречиАвтор: Янжима ДАРМАЕВАФото: Анна Огородникбуряад хэлэн   фото: Буряад Уласай засагай сайтһаа Түймэртэ эсэргүү тусхай гурим 2022 оной апрелиин 1-дэ тогтоогдоһон юм.
Уласай хэмжээнэй онсо байдал бүхы хаһа соо соносхогдоогүй, харин  Ангоянска ба Романовска ажахынуудта ойн түймэр нэгэшье гараагүй.
Байгша ондо түймэрэй аюултай хаһын эхилһээр, Буряад ороной 5,5 мянган га талмайда ойн 335 түймэр тэмдэглэгдээ.
Түймэрэй аюултай хаһын һайнаар үнгэрхын тула федеральна  «Ой модые сахилга» түлэб бэелүүлгэ онсо үүргэ дүүргээ.
Байгша ондо республикын ойн ажахынуудта түймэр саралгын 26 техникэ  абтаһан байна.
Буряадай Засагай газарай Түрүүлэгшын орлогшо Пётр Мордовской һайн дуратанда, бүхы албануудай мэргэжэлтэдтэ, аймагуудай засаг даргануудта, нютагуудай сомон даргануудта баяр хүргөө.
- Энэ хаһа тиимэ бэлэн байгаагүй.
Ойн түймэр хайшаа хүүехыень яажа мэдэхэбши.
Тиигэбэшье бултадаа эб хамта хүдэлжэ,  түймэрэй аюултай хаһые дабажа гараабди.
Бүхы албануудай хүсөөр түймэр түргэн унтараалгын дүншье дээшэлээ, - гэжэ Буряадай Засагай газарай Түрүүлэгшын орлогшо Пётр Мордовской тэмдэглээ.
Харин мүнөө 2023 оной түймэрэй аюултай хаһада бэлдэлгэ эхилшэбэ.
Саһанай унатар техникэеэ бэлдэхэ, модоной үлэгдэлнүүдые сэбэрлэхэ болон һууринуудые тойруулан, һубагуудые шэнэлхэ  хэрэгтэй.
Зүблөөнэй түгэсхэлдэ ойн харуулай,  МЧС-эй, МВД-гэй эрхим ажалшад Хүндэлэлэй грамотануудаар шагнагдаа.
«Буряадай ойн ажахын габьяата хүдэлмэрилэгшэ» гэһэн үндэр нэрэ зэргэ Үбэр Байгалай ой тайга агаарһаа хамгаалха Баргажанай таһагай мэргэжэлтэн Александр Батуевта, жолоошон Александр Журавлёвто олгогдоо.
Автор: Сэнгэ РИНЧИНОВФото: Буряад Уласай засагай сайтһаатүймэрэй аюултай хаһа  Баруун гүрэндэ бүтээгдэһэн уран һайханай кинодо хүнэй шарил гэртээ асараад, нэгэ таг дээрэ хадагалжа байхадань, һонирхонгёор харадаг бэлэйбди.
Энэнь тиимэшье гайхалгүй.
Хэрбэеэ тэрэ шарилда хүндэтэйгөөр хандажа, гэртээ хадагалжа байбал, яахашьегүй.
-Ямар нэгэ шалтагаанһаа боложо, дүтынгөө хүнэй шарил хайрсаг дотор хээд, гэртээ хадагалхада, буруу юумэн үгы.
Гансал тэрэнээ хүн зоной һонорто дурадхажа, зугаа болгожо байһанай хэрэггүй, - гэжэ Улаан-Үдын крематориин мэргэжэлтэн Надежда хэлэнэ.
Энэ талаар үшөө нэгэ асуудал гаража ерэдэг.
Бэлигтэй дуушан Дмитрий Хворостовскиин шарил хоёр тээшэнь хубааһан юм гээд  мэдээжэ.
Юундэ тиигэнэб?
Наһа бараһан хүнэй дүтынь зон хоёр гүрэндэ таража ажаһуудаг һаань, шарилыень хубаажа болоно.
Энэ хэрэгтэнь крематориин ажалшад туһа үзүүлхээр бэлэн байна.
Наһа бараһан хүнэй һэе хайлуулагдахадаа, ондоо хүнэй үнэһэнтэй нэгэдэнэ аа гү гэһэн асуудал мүн лэ дүтын зоной һанаа зобоодог.
Тиимэ юумэн огто дайралдажа болохогүй.
Һэе бүхэниие ами аминдань галда хэжэ хайлуулдаг.
Наһа бараһан хүнэй зүүжэ ябаһан үнэтэ гоёолтонуудыень түрэлхидынь абана.
Һүүлэй үедэ наһа бараһан хүнэй һэе хайлуулха ушарнууд олоор дайралдадаг болоо.
Үнэһыень хайрсагта хээд, ямаршье гүрэн, нютаг абаад ошохо аргатай ха юм.
Гадна түрэлнүүдэйнь хүүр дээрэ гү, али тэрэнэй дуратай газартань ерэжэ хиидхүүлхэдэ болоно.
Энэ талаар асуудал гарабалнь, +7 (3012) 57-14-57,  +7 (3012) 23-03-03 утаһануудаар хонходожо хандахадатнай болохо.
Захил абаха газар Павловай гудамжа, 23-дахи байшан. хойтын ябадал  МОНГОЛ  ЗУРХАЙН АЙЛАДХАЛ Монголой зурхайн Академиин доктор, профессор Энгельсина Гармаева: «Мүнɵɵ манай дэлхэйдэ «Ган Вариг» гэжэ буряад-монголшуудай одо гараг (планета) дүтэлжэ ябана.
XIII зуун жэлдэ тус планетын дүтэлхэдэ, Чингисхаан хахад дэлхэйе эзэмдэhэн түүхэтэй.
Мүнɵɵ буряад-монголшуудай хии морин мандажа, бүхы дэлхэйгээр суурхаха ба hалбарха сагынь ерэбэ.
Тэрэ саг 540 жэлэй туршада үргэлжэлхэ.
«Ган Вариг» гэжэ одо гараг үндэhэн түрэл хэлэеэ hайн мэдэдэг, ёhо заншалнуудаа сахидаг хүнүүдые аршалалта дороо абажа, үндэр амжалтануудые  ба илалтануудые туйлахадань туhалха.
Харин түрэл хэлэеэ мартаhан хүнүүдтэ туhалжа шадахагүй.
Тиимэhээ хэдышье оюун бэлигтэй аад, буряад-монгол хэлэн дээрээ дуугардаггүй хүнүүд үндэр илалтануудые туйлахагүй.
Жэшээнь, Олимпиин наадануудай  абарга болохо хэдышье ехэ арга боломжонуудтай түрэhэн аад, элинсэгэй одо заяанай аршалалтагүй, дээдын үршɵɵлэй аза талаангүй байха.
Тиимэhээ үхибүүдэйнгээ золтой, жаргалтай хуби заяатай байхын тулада  түрэл буряад хэлэндэнь hургахань маша шухала».
ЭДЕЭНЭЙ ТАhАГ СОО –                         БУРЯАД ХЭЛЭНЭЙ ХЭШЭЭЛНҮҮД                             Улаан -Yдэдэ ажаhуудаг олон үхибүүдэй эжы Людмила Будаева буряад хэлэ шудалалгын хэрэгтэ эрхим жэшээ харуулжа, олоной hайшаалда хүртэнэ.
Залуу эжын суранзан хабтаhанууд дээрэ зохёоhон  үнгэтэ гоё зурагуудтай буряад багахан толи хүүгэдэй hонирхол ба анхарал эзэлүүдгүй татадаг.
Хүхюутэй зурагуудтай толиин хуудаhанууд  хүргɵɵбэрэй ханада тусхай суранзаар няагдажа, үхибүүдэй хараа, анхарал дороhоо гарангүй байдаг.
Тиимэ аргаар Борис ба Людмила Будаевтанай дүрбэн үхибүүдынь миин наадангаа, буряад хэлэеэ шудалдаг.
- Бидэ хүүгэдээ, халагламаар, анха түрүүн  хэлэндэ орохоhоонь эхилжэ, түрэл хэлэндэнь hургаагүйбди.
Тиигээд үнгэрэгшэ үбэлынь би алдуугаа заhаха гэжэ шиидээб.
Хараажа зандараад, буряад үгэнүүдые сээжэлдүүлхэдэ, ямаршье туhагүй байхаhаа гадна, хүүгэд түрэл хэлэндээ улам дурагүй болохо гэжэ эли.
Тиимэhээ би юрын А4 хуудаhанууд дээрэ нэгэ хэды буряад үгэнүүдые  бэшээд, хүргɵɵбэрэй үүдэндэ үлгэжэрхёо бэлэйб.
Yдэр бүри нюдэндэнь торолдодог үгэнүүдые 11 наhатай Бальжинима, 8-тай Солбон, 7-той Максар гурбан нэгэ хэды үдэрэй туршада бүхɵɵр хадуужа абаа hэн,-  гэжэ Людмила Бадмаевна хɵɵрэнэ.
Урмашаhан эжын үшɵɵ ондоо үгэнүүдые бэшээд үлгэхэдэнь, хүбүүдынь мүн лэ ядамаргүй бэлээр сээжэлдээд баярлуулба.
Саашадаа Людмила Бадмаевна нүхэрэйнгɵɵ хэлэhэн туhатай зүбшɵɵлɵɵр элдэб янзын сэдэбүүдээр бүлэг үгэнүүдые бэшэжэ үлгэдэг болоhон байгаа.
Жэшээнь, «хубсаhан», «амитад», «эдеэ хоол» г. м. хамтын удхатай үгэнүүдээр хүүгэдэй хэлэн баяжаhан ушартай.
Тиигэжэ залуу бүлын эдеэ хоолоо баридаг таhаг соо хүргɵɵбэрэй үүдэндэ hуралсалай «самбар» эмхидхэгдэжэ, буряад хэлэнэй хэшээлнүүд үргэлжэлhэн байна.
Yнгэтэ толиин миhэрээн     Уданшьегүй Людмила Бадмаевна Борис Сергеевич нүхэртэеэ хамта үхибүүдэйнгээ буряад хэлэнэй талаар үдэрhɵɵ үдэртэ туйлаhан амжалтануудаар омогорхожо эхилhэн юм.
Хүүгэд ехэ хүнгɵɵр, хүхюутэй нааданай оршондо орёо шэнэ үгэнүүдые сээжэлдээд, ядамаргүй «хэлэн дээрээ hуулгажа» ярилдадаг болоо hэн.
Людмила Бадмаевна саашань туршалга-хэшээлнүүдээ ябуулжа, шэнэ үгэнүүдтэй мэдүүлэлнүүдые hанажа нэмэдэг байгаа.
Уданшьегүй сугларhан буряад үгэнүүдэй ба мэдүүлэлнүүдэй удхаарнь Александр Ламуев гэжэ мэргэжэлтэн үнгэтэ гоё дизайн зохёоhон ушартай.
Абяалhан үзэгүүд түхэл дүрсэтэй боложо, ямаршье үхибүүдэй hонирхомоор үнгын зурагуудтай буряад хэлэнэй толи байгуулагдажа хэблэгдэhэн байна.
- Манай хүүгэд шадаа ха юм, тиимэhээ бусад үхибүүд тус аргаар түрэл хэлэеэ шудалха аргатай, - гэhэн Людмила Бадмаевнагай hанал бодолынь бэелүүлэгдэжэ эхилhэн юм.
Мүнɵɵ тэрэ толи 35 хабтаhанууд дээрэ хубаажа табиhан 894 үгэһөө ба 118 мэдүүлэлhээ бүридэдэг.
Бүхы үгэнүүдынь 28 лексическэ сэдэбээр хубаарhан.
Людмила Будаевагай онсо тэмдэглэhээр, тус толиие хэрэглэжэ, үхибүүд нэгэ жэлэй туршада ямаршье баалалтагүйгɵɵр, аргагүй бэлээр түрэл хэлэеэ шудалха аргатай.
Yнгэтэ хуудаhануудай үхибүүнэй нюдэнэй урда хододоо үлгɵɵтэй байхада, үгэнүүдынь оло дахин дабтагдажа, зурагуудынь ухаан бодолойнь гүнзэгыдэ хадагалагдаад, бүхɵɵр хадуугдана.
Yшɵɵ гэртэхиниинь үхибүүнтэеэ хамта үгэнүүдые абяалан уншадаг байбал, үшɵɵ түргэн бүхɵɵр хадуугдаха аргатай.
Хүргɵɵбэрэй үүдэндэ нэгэ-хоёр зурагуудые үлгɵɵд байхань шухала.
Тэрээнhээ олоор үлгэхэ хэрэггүй.
Тиигээд үхибүүнэй үгэнүүдые бүхɵɵр хадуухада, ондоо зурагуудаар hэлгэдэг.
Хододоо сүлɵɵгүй байдаг гэртэхиндэ тус арга эрхим туhамаршаниинь болохо гэжэ тоосоогүй.
БАГША, ҺОРИГШО, ДИЗАЙНЕР Людмила  Бадмаевна мэргэжэлээрээ ород хэлэ бэшэгэй багша, hургуулиин урдахи хүмүүжүүлгын мэргэжэлтэн, түргэн уншалгаар hоригшо.
Тэрээнhээ гадуур  ВСГТУ-гай «дизайн» мэргэжэлээр магистратура дүүргэhэн ехэ эрдэм мэдэсэтэй, дүй дүршэлтэй мэргэжэлтэн юм.
Хүндэтэ багшын наhанай нүхэр Борис Сергеевич - социальна талаар олзын хэрэг эрхилэгшэ.
2017 ондо тэдэнэр «Сёма» гэжэ үхибүүдэй хүгжэлтын түб нээгээд, амжалтатайгаар ябуулhан.
Теэд уданшьегүй хорото ковид үбшэнэй дэлгэрhэн ушараар хаагдаха баатай болоhониинь шаналалтай.
Тиигэбэшье залуу бүлэ бэрхэшээлнүүдэй урда сухаряагүй, шэнэ түhɵɵ түсэбүүдээр, эрмэлзэл хүсэлɵɵр дүүрэн урагшаа дабшана.
Мүнɵɵ Людмила Бадмаевна hая үендɵɵ хүрэhэн эрхэ тангал Лойжид басагантаяа гэртээ hууна.
Олон үхибүүдтэй эжыдэ сүлɵɵтэй сагай дуталдаашье hаа, олондо туhатай хэрэгүүдые эдэбхитэйгээр ябуулдаг.
Yхибүүдэй толи – манай сагай эрилтэ.
Тэрэниие дэлгэрүүлхын тулада Будаевтанай бүлэ элдэб янзын грантнуудай, социальна талаар олзын хэрэг дэмжэлтын түсэлнүүдэй урилдаанда хабаададаг.
Хүүгэдэй ном – арадай сэдьхэл          1959 ондо XIV Далай лама Засагай газарай  гэшүүдтэй болон хэдэн мянгаад санаартанаараа хамта Түбэдhɵɵ Энэдхэг руу нүүжэ гараад, байрлаhан түүхэтэй.
Шэнэ газарта нэн түрүүн ямар аргаар ондоо томо арадай дунда шэнгэжэ hалангүй, түрэл хэлэеэ ба ёhо заншалнуудаа сахин хүгжɵɵхэб гэhэн асуудал табигдаhан байгаа.
Тэрэ хэрэг нангин шажанай номуудай хажуугаар түбэд хэлэн дээрэ хүүгэдэй номой хэблэлhээ эхилhэн гэдэг.
Мүнгэнэй дуталдаhан ушараар үнгэтэ зурагай шэмэглэлгүй, юрын борохон номуудые толилдог hэн ха.
Тиигээд  иимэ ажаглалта хэгдэhэн ушартай.
Түбэд үхибүүд номой худалдаанай газарта ороод, Энэдхэгэй хэлэн дээрэ хэблэгдэhэн үнгэтэ hайхан зурагуудаар шэмэглэгдэhэн хүүгэдэй номуудай хажууда hүр hүлдэгүй, тулюурхан түбэд хэлэн дээрэ номуудые харадаг байгаа.
Тиихэдээ багахан үхибүүнэй зүрхэ сэдьхэлдэ: «Би үгытэй, тулюур арадай түлɵɵлэгшэб» гэhэн мэдэрэл түрэдэг гэжэ элирүүлэгдэhэн.
Тиимэ hанал бодолтой хүгжэн ургаhан үхибүүн түрэл арадаашье, ɵɵрыгɵɵшье хүндэлдэггүй хүн болохо гэжэ мэдээжэ.
Yхибүүдэй номhоо ямаршье арадай ерээдүйнь – hалбаралынь гү, али хосоролынь -  сэхэ дулдыдадаг.
Далай лама дары түргэн эгээл оюун бэлигтэй элитэ уран зохёолшодоо ба уран найруулагшадаа суглуулжа, зүбшэн хэлсэhэнэй удаа үзэсхэлэнтэ зурагуудтай хүүгэдэй номуудые үнэтэй, hайн саарhан дээрэ хэблэжэ эхилhэн гэжэ мэдээжэ.
Түбэд арадай жэшээ дээрэ бодомжолон хаража үзэе: мүнɵɵ буряад хэлэн дээрэ ямар удха шанартай номууд хэблэгдэнэб?
Энэ талаар  Людмила Будаевагай байгуулhан толи олондо жэшээ боломоор гэжэ тоосоогүй.
Автор: Баярма БАТОРОВАФото: Баярма Баторовагай дурадхаһан гэрэл зурагуудбуряад толи   фото: Зоригто Дагбаевай гэрэл зураг Улаан-Баатар хотын монголой – россиин гимназиин ба ород хэлэн дээрэ хэшээлнүүдтэй бусад hургуулинуудай гуйлтаар театрай тэндэ табигдаhан зургаан зүжэгэй гурбаниинь ород хэлэн дээрэ оршуулагдаhан ушартай.
Артистнар рольнуудайнгаа үгэнүүдые дары түргэн ород хэлэн дээрэ сээжэлдэhэн байна.
Монголой Үхибүүдэй байшан соо Карло Гальдониин «Хоёр эзэдэй hуулгамаршан» гэжэ зохёолоор табигдаhан «Барлаг» гэhэн зүжэгɵɵр гастрольнууд эхилээ.
Мүн лэ ород хэлэн дээрэ оршуулагдаhан  Россиин баатар Алдар Цыденжапов тухай «Алдар, 9 секунда” гэhэн зүжэг олоной сэдьхэл хүдэлгэжэ уяруулhан ушартай.
Мультимедийнэ оньhонуудые хэрэглэhэн «Блогер» гэжэ интерактивна зүжэг багашуулай онсо анхарал татажа hонирхуулаа.
Монголой Соёлой түб байшан соо ехэшүүлдэ зорюулhан зүжэг нааданууд мүн лэ амжалтатайгаар үнгэргэгдэhэн байна.
Тус гастрольнууд Буряад Уласай Толгойлогшо А. Цыденовэй дэмжэлтээр бэелүүлэгдэбэ.
Автор: Баярма БАТОРОВАФото: Зоригто Дагбаевай гэрэл зурагБуряад театр   фото: Борис Балдановай гэрэл зураг Буряадай ахамад һоригшо Цыденжаб Гулгеновэй хэлэһээр, мүрысөөн  наһанай гурбан бүлэгтэ эмхидхэгдээ.
- «Патриот» гэһэн шэнэ тамирай  комплексын дэргэдэ мүрысөөгөө үнгэргөөбди.
Олон һоригшод, тамиршад ехэ һайшаагаа.
Юуб гэхэдэ, манай тэмсээнүүд бага-бага залнууд соо эмхидхэгдэдэг һэн, - гээд, ахамад һоригшо мэдүүлнэ.
16, 18 болон 21 наһа хүрөөгүй тамиршадай дунда чемпионууд элирүүлэгдээ.
Эдир болон залуу барилдааша басагадые дэмжэхэеэ мэдээжэ тамиршад мүрысөөндэ ерээ.
Тэдэнэй тоодо 2012 ондо Олимпиин наадануудта хүрэл медальда хүртэһэн Любовь Волосова байлсаа.
Наһанай гурбан бүлэгтэ ноябрь һарада Ородой чемпионат эмхидхэгдэхэ.
“Патриот” соо болоһон мүрысөөнэй эрхимүүд тиишээ ошохоор хараалагданхай.
Автор: Борис БАЛДАНОВФото: Борис Балдановай гэрэл зурагтамир  - Хэмжээ ябуулганууд октябриин 7-до Новоселенгинск тосхондо эхиеэ  абаха.
Энэ үдэрэй тусхай программа бэлдэнхэйбди.
Сэлэнгын ябаган сэрэгэй полкын байгуулагдаһан үдэр ноябриин 29 гээд тоологдодог.
Гусиноозёрск хотодо интерактивна зүжэг харуулагдахаар түсэблэгдөө.
Манай урдаа хараха Гомбо Цыдынжаповай нэрэмжэтэ Буряадай Оперо болон баледэй театрай симфоническа оркестр ехэ гэгшын тоглолто харуулхаяа бэлдэжэ байна.
2021 ондо Новоселенгинскын Декабристнуудай музей Сэлэнгын полкдо зорюулжа,  «На севастопольских бастионах» гэһэн һонирхолтой үзэсхэлэн зохёогоо һэн.
Энэшье удаа тэрэнь олоной һонорто шэнээр дурадхагдаха, - гэжэ Сэлэнгын аймагай захиргаанай соёлой таһагые даагша Нимацоу Эрдынеева хөөрэнэ.
Сэлэнгын ябаган сэрэгэй полк 1796 оной ноябриин 29-дэ 1-дүгээр Павел хаанай Зарлигаар байгуулагдаа бэлэй.
Селенгинск хотодо хоёр батальон болон хоёр гренадёрско ротонуудһаа бүридхэгдөө һэн.
Сэрэгшэд хэдэн муухай шуһата дайнда хабаадаһан байна.
1812 оной Эсэгэ ороноо хамгаалгын дайнай Бородиногой гол тулалдаанда  оролсожо, 155 сэрэгшэнь баатарай үхэлөөр унаа.
Ородой болон Турци гүрэнүүдэй хоорондо, Крымскэ болон бүхэдэлхэйн түрүүшын дайнуудта хабаадаһан түүхэтэй.
Мүн Сэлэнгын ябаган сэрэгэй полк хилэ хамгаалгын хүнгэн бэшэ үүргэ даажа ябаа.
Крымдэ, Сибирь болон Байгалай саана талын хилэ дээрэ алба хаагша һэн гэжэ түүхын хуудаһанууд соо бэшэгдэнхэй.
Севастополь хотодо Селенгинская гэжэ нэрэтэй гудамжа нээгдэнхэй.
Смоленск хотодо дурасхаалай самбар 1912 ондо нээгдэһэн юм.
Бородиногой талмай дээрэ мүн лэ холын 1912 ондо тусхай хүшөө  бодхоогдоһон байна.
Германиин Лейпциг хотодо Ородой хүшөө-һүмэ дотор Сэлэнгын ябаган сэрэгэй полк тухай бэшээтэй байдаг.
Суута полкын аша габьяата ябадалнууд мартагдаагүй.
Хирэ-хирэ болоод лэ, түүхэтэ үзэсхэлэнгүүдтэ  алдарта байлдаануудынь дурадхагдадаг.
2022 оной июниин һүүл багаар Улаан-Үдэдэ эмхидхэгдэһэн “Восточные рубежи России” гэжэ түүхын фестивальда Сэлэнгын полк тухай дэлгэрэнгыгээр харуулагдаһан байна.
Автор: Борис БАЛДАНОВФото: Борис Балдановай гэрэл зурагСэлэнгын аймаг   фото: БФСЛ-эй зураг “Мы вместе.
Спорт” гэһэн гаршагтай уласхоорондын наадануудта Ород гүрэнэй 78 можо хизаарай, 10 гүрэнэй 1 мянга гаран тамиршад хабаадаба.
Сочи хотодо тэдэ  спортын 9 зүйлөөр шанга гэгшын мүрысөөндэ оролсоо.
Буряад Уласые эндэ 10 тамиршад түлөөлөө.
Командна тоосоондо 12 медаль абаһан Буряадай түлөөлэгшэд 26-дахи һуурида гараһаниинь гайхамаар.
Һур харбалга Паралимпиин наадануудай абарга, шангай һуури эзэлэгшэ, дэлхэйн, Европын, Ородой чемпионууд Буряад Уласые түлөөлһэн байна.
Тиимэһээ спортдо дуратайшуул хэдэн медаль заал һаа тэдэ абаха гэжэ дэмы найдаагүй.
Нёдондо Токиодо эмхидхэгдэһэн Паралимпиин наадануудта абаргын нэрэ зэргэдэ хүртэһэн Баир Шигаев энэшье удаа шалгараа.
Хубиин тоосоондо тэрэ шангай 2-дохи һуури эзэлээ.
Командна микст тоосоондо үшөө нэгэ Буряадай суутай харбагша Татьяна Андриевскаятай хамта алтан медальда хүртөө.
Гэхэтэй хамта Татьяна хубиин тоосоондо 3-дахи һуурида гаража шадаа.
Нэрэ солотой Сергей Хутаков Краснодарай Светлана Баранцеватай микст тоосоондо түрүүлжэ гараа.
Мүн хубиин тоосоондо Буряадай харбагша мүнгэн медаляар шагнагдаа.
Хоёр хүрэл медаль Александр Дорофеев абаа.
Пётр Марзаев хубиин тоосоондо 3-дахи һуурида гараа.
Хүнгэн атлетикэ Нюдэнэй муу харасатай тамиршадай дунда Буряадай Баясхалан Будаев Буряад ороноо түлөөлөө.
400 метр зайда урилдаанда тэрэ 2-дохи саг харуулжа, мүнгэн медальда хүртэһэн байна.
Энэ мүрысөөндэ Баясхалантай  Александр Русин гэжэ нэрэтэй лидер гүйлсөө.
Баясхаланай дүү хүбүүн Баярто баһа эрэмдэг бэетэй тамиршан юм.
2022 ондо Ородой чемпионадта велосипедээр урилдаанда шангай һуурида гараһан.
Даам наадалга Александр Халтагаров эрэмдэг бэетэй тамиршадай дунда мүрысөөнүүдтэ 2022 онһоо хойшо хабаададаг болонхой.
Элүүр энхэ даамшадай дунда яһала һайн дүнгүүдые харуулдаг байгаа.
Уласай, бүхэроссиин, уласхоорондын мүрысөөнүүдтэ оло дахин медальнуудые абаһан намтартай.
2021 ондо Александр хорон хамшаг үбшэндэ хүндөөр нэрбэгдэжэ, инвалидуудай дунда мүрысэдэг болонхой.
Тиигэжэ 2022 ондо Ородой чемпион боложо тодороод, Ород гүрэнөө дэлхэйн чемпионадта түлөөлжэ, абаргын нэрэ зэргэдэ хүртөө.
Сочи хотодо Буряадай даамшан хоёр дахин түрүү һуури эзэлээ.
PS: “Мы вместе.
Спорт» гэһэн нааданууд жэл бүри үнгэргэгдэхэ гү гэжэ мэдэгдэнэгүй.
Ородой тамиршадые уласхоорондын мүрысөөнүүдтэ хабаадахагүй гэһэн шиидхэбэри болюулагдаагүй һаа, тамиршадта энэ уулзалга тон хэрэгтэй байхал.
Автор: Борис БАЛДАНОВФото: БФСЛ-эй зурагтамир  Буряадай элитэ уран зохёолшод, ирагуу найрагшад эстрадын ба театрай ододтой суг хамта уран үгын урлалай, жэгүүртэ дуунай,  хүгжэмэй найр наадаар улад зониие түрүүшынхиеэ баярлуулхань.
Морин хуурай шэдитэ аялгын зэдэлээн доро уран зохёолшод, ирагуу найрагшад   бүтээлнүүдээ  уншаха, урда сагай болон мүнɵɵ үеын хүгжэм дуунуудшье  зэдэлхэ.
Монголой алдар суута уран шүлэгшэн Хэнтийн Батхүү, мүн лэ тус гүрэнэй «Сэлэнгын долгин» гэhэн ансамблиин гол дуушан Б. Солмон гэгшэд хүндэтэ айлшадаар уригдажа, хэмжээ ябуулга шэмэглэхэнь дамжаггүй.
Театрай  фойе соо шэнэ номуудай үзэсхэлэн-яармаг эмхидхэгдэхэ юм.
Уран зохёолшодой холбоон  Үнэн байдал Һургуулиин урдахи хүмүүжүүлгын асуудалнууд дээрэ бүхы наһаараа хүдэлжэ байһан багша, педагогикын эрдэмэй доктор Сономбал Цыденович Содномов буряад хүүгэдтэ түрэл хэлыень яагаад заахаб гэжэ һанаата болодог.
Нэн түрүүн буряад нютаг һууринуудай байдал шэнжэлэн хаража үзөө.
- Багшын гү, али хүмүүжүүлэгшэдэй буряадаар дуугархада, тэдэ урдаһаань өөрын хэлэн дээрэ яһала харюусана.
Харин газаа наадажа  ябахадаа, эдеэ хоол бариха үедөө бэе бэетэеэ ганса ород хэлэн дээрэ харилсана.
Сэсэрлигэй хүдэлмэрилэгшэдые энэ ехээр гайхуулнагүй.
Үхибүүд үнинэй ородоор хөөрэлдэдэг.
Бидэ яаха гээшэбибди гэжэ тэдэ харюусана һэн.
Олон гэртэхинтэй харилсаабди.
Бэе бэетэеэ буряадаар хөөрэлдэбэшье, үхибүүндээ ородоор хандадаг болошонхой.
Ойлгохогүйдэнь, ород хэлэн дээрэ хэлэнэбди гэжэ түрэлхид мэдүүлнэ.
Үнэн дээрээ буряадаар хэлэхэдэшни, ойлгонгүй урдаһаашни хараад байха үхибүүдэй тоо ехэ олошороо гэжэ адаглааб.
Буряад нютаг һууринуудта иимэ байдал тогтоод байхадань, бүри ехээр сэдьхэлни  хүдэлөө, - гэжэ эрдэмтэн мэдүүлнэ.
Үндэһэтэ яһатанай уласуудаар ажалай хэрэгээр ябахадаа Сономбал Цыденович тэндэхи байдал  адаглан хаража ябаа, хүн зонтой түрэл хэлэн тухай хөөрэлдэһэн байна.
- Ород гүрэнэй можо хизаарнуудта байдал адлирхуу байна.
Яхадта хэдэн жэлэй саана автобус соо ганса яхад хэлэн дуулдадаг байһан һаа, мүнөө ород хэлэн дээрэ хөөрэлдэхэ ушарнууд олон болонхой.
Мүн сэсэрлиг һургуулинуудташье  иимэ байдал тогтонхой.
Хэды тиигэбэшье, Яхадта, Татарстанда байдал яһала һайн.
Манай Буряадта бусадһаа хэсүү, - гэжэ эрдэмтэн хэлэнэ.
Эрилтэтэй үүсхэлҮдэр бүри 12 сагай туршада үхибүүн сэсэрлигтэ байна.
Бүхы һуралсалай, хүмүүжүүлгын ажаябуулга ганса ород хэлэн дээрэ ябуулагдана гээд һуубал, удангүй түрэл хэлэмнай алдагдахал.
Хэлэтэй болгохо гэбэл, үхибүүдые багаһаань һургаха хэрэгтэй гэжэ бултанда мэдээжэ.
Теэд, энээниие яагаад бэелүүлхэб гэжэ аяар хоёр жэлэй хугасаада Сономбал Цыденович һанаата болон ябаа.
Буряад хэлэнэй байдал тогтоожо, үхибүүдые һургаха тухай һанаа бодолынь 2020 онһоо хойшо бэелүүлэгдэжэ эхилээ һэн.
Улаан-Үдэ хотын 52-дохи “Ая ганга” сэсэрлигтэ буряад хэлэндэ багашуулые һургаха арга боломжо бэдэржэ байгаа.
- Тэрэ үедэ  сэсэрлигтэ ябадаг үхибүүдэй гэртэхин буряад хэлэн дээрэ үхибүүдээ һургахаяа һананабди гэжэ мэдүүлээ.
Теэд, бидэ өөһэдөө яагаад һургаха юм гэжэ мэдэхэгүй байгаабди.
Сономбал Цыденович энэ талаар шэнэ ажал ябуулхань гэжэ дуулаад, уулзажа, хөөрэлдөө һэмди.
Мүнөөдэрэй байдалаар, манай сэсэрлигэй хэдэн үхибүүд буряад хэлэн дээрэ эмхидхэгдэһэн хотын, уласай хэдэн урилдаануудта шалгараа, - гэжэ “Ая ганга” сэсэрлигэй ахамад хүмүүжүүлэгшэ Дарима Батуевна Дашиева хөөрэнэ.
Иигэжэ дүй дүршэл бэдэрһэн сэсэрлигэй мэргэжэлтэд эрдэмтэнтэй харилсажа эхилээ.
- Түрүүн өөрынгөө түсэл ганса хүдөөгэй сэсэрлигүүдтэ нэбтэрүүлжэ туршаха гэжэ һанажа байгааб.
Харин хотын һуралсалай гуламтын хүмүүжүүлэгшэдэй намда хандахадань, хамтараад хүдэлжэ эхилээбди.
Гансаараа энэ ажал хэбэл, хаанашье хүрэхэгүй һэм гэжэ мүнөө һанагдана.
Монолингвальна оршон байдал түхеэрхэ талаар ганса бэлдэлгын ажалынь ямар хүшэр бэ.
Мүнөөшье хүсэд дүүрээгүй гэжэ хэлэхээр.
Түсэл бэелүүлхын тула хэдэн тусхай программануудые бэшээбди, бүхы талаһаань шэнжэлжэ хараабди, - гэжэ Сономбал Цыденович хөөрэнэ.
Үхибүүдые уһан түрэл хэлэтэй болгохо гэһэн зорилго табигданагүй гээд, түсэл зохёогшод мэдүүлнэ.
Түрүүшын шатада багашуулай  бүлгэмдэ ябадаг хүүгэдые буряад хэлэ шагнажа, хүнэй юун гэжэ хэлэһые ойлгодог болоно.
Удаадахи шатануудта юрын лэ дэлгэрэнгы бэшэ мэдүүлэлнүүдтэ һургана.
Хүүгэд бэе бэетэеэ харилсажа, асуудал табижа, тэрээндээ заал һаа харюусаха ёһотой.
Бэрхэшээлнүүдые дабан.
Түсэл  бэелүүлгэдэ оролсохыень аймагуудай сэсэрлигүүдтэ дурадхагдаһан байна.
2020 ондо оройдоол 15 сэсэрлигүүд шэнэ гуримаар ажалаа ябуулжа эхилээ.
Жэл хүдэлөөд, 3-4 гуламта түсэлһөө гараа.
Ушар гэхэдэ, олон тоото бэрхэшээлнүүдтэй дайралдаа.
- Хүүгэдэй сэсэрлигүүдэй һуралсалай, хүмүүжүүлгын ажал ород хэлээр бэлдэгдэнхэй.
Яагаад һургахаб, хайшан гээд заахаб гэһэн номуудшье тиихэдэ үгы байгаа.
Мүнөө үедэ бүхы сэсэрлигүүдтэеэ хамта тусхай заабаринуудые бэлдэнхэйбди, - гэжэ Сономбал Содномов уридшалан ажалайнгаа дүн мэдүүлнэ.
Буряадаар ойлгодог, хэлэжэшье шададаг үхибүүд сэсэрлигтэ ябажа эхилхэдээ, 2-3 һарашье болонгүй ород хэлэндэ дадашана.
12 сагай хугасаада сэсэрлигтэ байхаһаа гадна бүхы юумэниинь хуу ородоор ябуулагдана.
Долоон хоногто хоёр дахин үнгэрдэг буряад хэлэнэй хэшээлнүүд байдалые абаранагүй.
Мүн багшанаршье хомор.
- Мэргэжэлтэдэй дуталдал эгээл гол шухала бэрхэшээл болоно.
Бүхэли үдэрөө үхибүүнэй ажаябуулга ганса буряад хэлэн дээрэ эмхидхэхэ гээшэ тон ехэ харюусалгатай ажал ха юм.
Эндэ хүмүүжүүлэгшэд, хүгжэмэй, физкультурын багшанар хуу буряадаар хөөрэлдэхэ ёһотой байна ха юм.
Иимэ шалтагаанһаа хэдэн сэсэрлигүүд 1-2 жэлдэ хүдэлжэ ядаад, туршалгын талмайһаа гарана.
Буряад хэлэнэй багша боложо гараһан мэргэжэлтэд түрэл хэлэндээ хэды бэрхэ байбашье, бага хүүгэдэй психологи, тэдээндэ зааха методико мэдэнэгүй, - гэжэ түсэл зохёогшод голхорно.
Хэды бэрхэшээлнүүдэй дайралдабашье, хүнгэн бэшэ ажал үргэлжэлһөөр.
Түсэлдэ оролсохо дуратай гуламтануудай тоо олошорһоор.
Хоёр жэлэй ажалай зарим дүнгүүдтэйнь удаадахи дугаартаа танилсуулхабди.
Автор: Борис БАЛДАНОВФото: Борис Балдановсэсрлигүүд   фото: Гэр бүлын архивһаа Мүнɵɵ Алексей Тенчой - буддын шажанай гүн ухаанай эрдэмэй доктор, Россиин элитэ уран зохёолшон, Буряад Уласай соёлой габьяата хүдэлмэрилэгшэ, Москвагай Уран зохёолшодой холбооной гэшүүн, уласхоорондын Уран зохёолшодой холбооной гэшүүн, найруулагша, продюсер.
Тенчой багша Монголдо, Энэдхэгтэ, Түбэдтэ 20-ёод жэлнүүдэй туршада буддын шажанай гүн ухаанай эрдэм шудалhан.
Хорёод жэлдэ Москва хотодо ажаhууhан, «Россида Түбэдэй соёлой үдэрнүүд» гэhэн заншалта фестиваль үүсхэн эмхидхэгшэдэй нэгэн.
Алексей Тенчой 70 гаран номуудай автор, тэдэнэйнь хамтын тираж - 80 000 хэhэг.
Тэрэнэй хажуугаар «Яагаад үльгэр онтохо бэшэхэб? »  гэhэн үхибүүдэй зохёохы бэлигые хүгжɵɵлтын тусхай мастер – класс байгуулагша.
Мүнɵɵ Алексей Тенчой Улаан -Yдэ хото  зɵɵжэ ерээд, аша үрэтэйгɵɵр зохёохы ажалаа үргэлжэлүүлнэ.
Агын Буряадай тойрогой «Амар сайн» театрай тайзан дээрэ табигдаhан  урдын хүннү угсаатанай зонхилогшо Модэ хаан тухай этно – баледэй либреттын сценари амжалтатайгаар бэшэжэ түгэсхэбэ.
Декабрь hарада тус этно – балет Улаан -Yдэ хотын харагшадай hонирхолдо табигдаха.
Алексей Тенчой манай сурбалжалагша Баярма Баторовагай асуудалнуудта харюусаhан байна.
- Тенчой багша, түрэhэн нютаг, гэр бүлэ тухайгаа хɵɵрэжэ үгыт.
- Би Агын Буряадай тойрогой Ага -Хангил нютагта тоонтотойб.
Эжымни багша мэргэжэлтэй, абамни – сүлɵɵтэ барилдаагаар тамирай мастер зэргэтэй.
Нялха бага наhамни Махамади нэрэтэй нагаса эжынгээ хажууда үнгэрhэн.
Тɵɵдэймни ехэ hүзэгтэй, арадай аман зохёолой үльгэр түүхэнүүдые hонирхолтойгоор хɵɵрэдэг hэн.
Нагаса абамни Агууехэ Эсэгын дайнай ветеран, хуушан монгол үзэг бэшэг шудалhан, эрдэмтэй хүн байhан.
-  Хэды наhатайдаа  ямар ушараар буддын шажанай лама болохо тухай хүсэлдэ абтаа hэмта?
- Би балшар бага наhанhаа буддын шажанай гүн ухаанай эрдэмээр hонирходог байгааб.
Нэгэтэ Агын дасан ошожо ябатараа, тэрэ үедэ Ага нютагтамнай морилжо бууhан Бакула Римбүүшэтэй харгыдаа уулзаад, адиста хүртэhэн золтой заяатайб.
Тиимэhээ дунда hургуули түгэсхэhэнэй удаа Монголой Улаан – Баатар хотын буддын шажанай университедтэ оюутан боложо орооб.
Саашадаа Агын дасанда алба гараhанай удаа 1995 – 2005 онуудта Энэдхэгэй Дрейпунг Гоман дасанай университедтэ эрдэм шудалhан намтартайб.
- Ямар сагта гуурhанай туршалгануудые хэжэ, уран зохёолнуудые найруулжа эхилhэн байнабта?
- 2004 ондо нүхэдэйнгɵɵ гуйлтаар буддын шажанай гэгээн санаартан тухай зохёолнуудые газетэдэ бэшэжэ эхилээ бэлэйб.
Тиигээд газетын  12 дугаарта гараhан найруулгануудаа суглуулжа, «Чод тухай рассказууд» гэhэн ном хэблэhэн байнаб.
Удаань үхибүүдэй номбэшэхэ хүсэлдэ абтажа, 2007 ондо Ланченкар гэжэ заанай зулзаган тухай онтохо бэшэжэ хэблээ hэм.
Саашадаа үргэлжэлдэнь үшɵɵ үхибүүдэй гурбан ном ба «Хүхюутэй арифметикэ» гэhэн ном нара хараhан ушартай.
- Танай уран зохёолнууд соо элдэб янзын гайхамшагта ба эди шэдитэ үзэгдэлнүүд  тушаа бэшэгдэжэ, олоной hонирхол татадаг.
Харин ɵɵрынтнай хуби заяанда тиимэ  үзэсхэлэнтэ ушарнууд тохёолдодог гү?
- Тиимэ, хүнэй наhанда гайхамшагта ушарнууд боложол байдаг.
Теэд хүнүүд юрын боро байдалай юрьеэндэ ёhото шэдитэ үзэсхэлэнгүүдые ойлгонгүй үнгэрдэг.
Минии, уран зохёолшын, гол зорилго – байдалай үзэсхэлэнгүүдтэ олоной анхарал хандуулжа, юртэмсын ба замби түбиин нюусануудтай танилсуулга.
Намтай болоhон нэгэ гайхамшагта ушар тухай хɵɵрэhүүб.
Би тиихэдэ Агын дасанай штатна ламын албанда байгааб.
Нэгэтэ ехэ хуралай дүтэлɵɵд байхада, гэнтэ үдэшэниинь зосоомни мушхаад,  ехээр халуураад, гасалантай байдалда ороо hэм.
Активированнэ уголь гэдэг нүүрhэнэй эм бэдэрээд, олоогүйб.
Теэд яахаб даа, бурхад сахюусадтаа зальбараад, хэбтээд унташаhан байгааб.
Нэгэ  хэды сагай үнгэрhэн хойно гэнтэ ямар бэ даа шууяанhаа hэреэд, нюдɵɵ нээжэ харахадамни, таhалга соохи бүхы юумэн  зузаан гэгшын хɵɵ тортогоор, үнэhɵɵр хушагданхай, пеэшэн сооhоо нариихан пишаганаан ба шаршаганаан дуулдажа байгаа hэн.
Аман соомни нүүрhэнэй амтан мэдэрэгдэжэ, зосоомни мушхахаяа болёод байгаа.
Би үшɵɵ hула, шадалгүй зандаа арай шамай бодожо, газаашаа гараад, хажуугаарни үнгэржэ ябаhан хубарагуудhаа туhаламжа гуйгааб.
Тэдэнэртэй хамта пеэшэнэй хирпиисын ханые задалжа харахадамнай, зосоонь хɵɵ тортогто дарагдашаhан, үнэhэнтэй зууралдажа үрзышэhэн,  пишаганаhан, таршаганаhан борбилоохон байгаа hэн.
Би сонхоо нээжэ, тэрэ шубуухайе сүлɵɵдэ табяад, баярые хүргэжэ, бэеын энхэ элүүрые хүсɵɵ бэлэйб.
Тиимэ аргаар сахюусадни бэдэрhэн нүүрhыемни намда эдюулэн   аргалжа, хуралай урда тээ хүл дээрэмни бодхоогоо ха юм даа!
- Танай наhанай нүхэр ямар нютагайб?
Оюун бэлигтэй уран зурааша гэжэ дууладагби.
Зохёолнуудтатнай зурагуудые зурадаг гү?
- Минии наhанай нүхэр Москва хотоhоо гарбалтай.
Юрист мэргэжэлтэй.
Уран зураашын абьяас бэлигтэй, зураха дуратай.
Мүнɵɵ минии нэгэ романда иллюстрацинуудые зуража байна.
Минии номуудые элдэб янзын уран зураашадай хүдэлмэринүүд шэмэглэдэг: «Ланченкарые» -  Мария Колесниковагай, «Хори буряадай түүхые» - Бальжинима Доржиевай г. м.
- Тенчой лама, та мүнɵɵ Украинада ябуулагдажа байhан сэрэгэй  тусхай операци тухай, тэрэ ушараар олон буряадуудай хари гүрэнүүд руу нүүжэ ошолгон тухай hанамжануудаараа хубаалдыт.
- Буряад хүнэй дэлхэй дээрэ түрэн мүндэлhэн газарынь – Эхэ орониинь гээд шүтэгдэдэг.
Хүйhɵɵрɵɵ холбоотой тоонто нютагаа аршалан хамгаалга – хүн бүхэнэй нангин уялга.
- Һүүлэй үедэ Варанашка гэжэ урдын мэдэлшэнэй буряадуудай урагшаа нүүхэ тухай айладхал хаа – хаанагүй таран дэлгэрнэ.
Танай hанамжаар, тэрэ зүб гү?
- Урдын айладхалнууд булта заабол хүсэлдэдэг үгы гэжэ ойлгохонь шухала.
Тиигээд  элдэб үгэ хүүрнүүдтэ этигэхэ хэрэггүй.
Хүнэй үйлын үри ɵɵрынь хэрэг ябадалhаа сэхэ дулдыдадаг.
Мүнɵɵдэрэй манай байдал урдахи наhанай үйлэ хэрэгүүдhээ, нүгэл-буянhаа дулдыдана.
Тиимэhээ бидэ  мүнɵɵ удаадахи наhанайнгаа hайн хуби заяанай шалтагаанай үрэнүүдые тарижа ургуулха ёhотойбди.
Буддын шажанай  hургаалаар «шалтагаан – хойшолонгой холбоонhоо» үйлын үриин жама ёhо дулдыдадаг.
Элдэбын үгэ хүүрнүүдтэ этигээд хүлгэхын орондо бүхы зүрхэ сэдьхэлээрээ оролдожо, буянта хэрэгүүдые үйлэдэхэнь шухала: эхэ эсэгэеэ, аха захатанаа хүндэлхэ, дасан дугангуудые сэбэрлэлгын, заhабарилгын, субаргануудые шэнэлэн шэрдэлгын, байгаалиие аршалан хамгаалгын хэрэгүүдтэ эдэбхитэйгээр хабаадаха, эрэмдэг, зобоhон тулиhан хүнүүдтэ туhалха г. м. буян үйлэдэхэ арга боломжонууд олон ха юм.
- Тенчой багша, Та мүнɵɵ Улаан-Yдэ зɵɵжэ ерээд байхадаа, ямар түсэбүүдые урдаа табинабта?
- Эхэ орондоо, арад зондоо туhатай байхын тулада оролдоноб.
Мүнɵɵ дээрээ үхибүүдтэй ажаябуулгануудые эрхилхэ түсэбтэйб.
«Yльгэр онтохо яагаад бэшэхэб? » гэhэн сэдэбээр мастер – класс эрхилжэ ябуулдагби.
Тэрэ тусхай программын хэшээлнүүд дээрэ үхибүүд hанал бодолоо зүбɵɵр ба  эли тодоор хэлэжэ, бэшэжэ hурадаг, ном уншаха дуратай, эрдэм hуралсалда татабаритай боложо хүгжэдэг.
Мүнɵɵ сагта ургажа байhан залуу үетэндэ ехэ анхаралаа хандуулжа хүдэлхэнь маша шухала.
Балшар бага наhанhаань энэрхы сэдьхэлтэйгээр, Эхэ орондоо дуратайгаар хүмүүжүүлжэ, «шалтагаан – хойшолонгой холбооной» жама ёhотой танилсуулха - манай нангин үүргэ.
Автор: Баярма БАТОРОВАФото: Гэр бүлын архивһаасанаартанТенчой  Энэ жэлэй февралиин 24-дэ  Украинада эхилһэн  сэрэгэй тусхай  операцида хабаадажа байһан хүбүүдтэ туһа болгон мүнгэ суглуулжа, дулаан оймһо, квадрокоптернуудые, хүнжэлнүүдые ба бэшэшье амин шухала хэрэгтэй юумэнүүдые  эльгээнэ.
Мүн баһа эдэ үдэрнүүдтэ  нютагаархид Монгол орон ошожо, тэмээнэй нооһоор бүтээгдэһэн унталгын мэшээгүүдые абажа эльгээһэн байна.
Улаан-Үдэ хотоһоошье бүтэн бүрин, нэгэ бага үмдэгдэһэн эрэ хүнэй хубсаһануудые эльгээхыень эдэбхитэд зондо хандаһан байна.
Энэ ехэ дэмбэрэлтэй хэрэгтэ хүн зон арга шадалаараа мүнгэн тэдхэмжэ үзүүлнэ.
300-һаа  дээшэ мүнгэ ехэнхи зон эльгээнэ, 1000, 2000 түхэригшье оруулдаг хүнүүд  бии.
Иимэ нангин хэрэгһээ арад зон алад холуур гаранагүй.
Рада Цындежаповна,  Оксана Нимбуевна,  үшөө ондоошье волонтёрнууд мүнгөөр туһалһан хүн бүхэнэй нэрэ обогыень тордиһогүй бүлгэмдөө  бэшэжэ, баяраа мэдүүлнэ.
Хүн зонһоо мүнгэ суглуулха гээшэ ехэл харюусалгатай ябуулга гээшэ ааб даа.
Ямар юумэнүүдые  хаана хэдыгээр абаһанаа олон зоной анхаралда дэлгээдэг заншалтай.
Чегүүдэй, абтаһан хубсаһанай дұрэ зурагуудыень буулгаад эльгээнэ.
Мүн баһа Крым дотор Буряад ороной волонтёрнуудай тусхайта палатка нээгдэнхэй юм.
Москваһаа эльгээгдэһэн посылканууд тэндэ согсолборилогдожо, сэрэгэй частьнуудаар тараагдадаг хаш.
Палаткануудта  мяха хүргэдэг түхеэрэлгэ табигданхай.
Мүнөө үедэ Цырегма гэжэ эхэнэр бууза шанадаг юм.
Дүтэ байһан сэрэгшэд энэ палатка ерэжэ амардаг, арадайнгаа  эгээл дуратай хоол эдижэ, бэеэ угаажа, хубсаһаяа һэлгэжэ үрдидэг хаш.
Эрхүү можоһоо гарбалтай  айл өөһэдынгөө ургуулһан огородой  эдеэ долоон хоног бүхэндэ палаткада  асаржа үгэнэ.
Эдэ үдэрнүүдтэ талха худхадаг түхеэрэлгэ абаашагдаа.
Эхэнэрнүүд талхаар элдэб эдеэ хоол буйлуулжа, сэрэгшэдые халуун эдеэгээр хооллуулна.
Буряад оронһоо волонтёрнууд Крым, Донбасс руу ошодог гэжэ мэдээжэ.
Һаяхана Золто Жамсуев гэжэ залуу буряад эдэбхитэн бүлэг зонтой хамта  нютагтамнай  суглуулагдаһан гуманитарна ашаа палаткада буулгаһан байна.
Мүнөө манай ороной  хүндэ хүшэр байдалда ороод байхада, нигүүлэсхы сэдьхэлтэй эхэнэрнүүд Вайбер соо бүлгэмүүдые байгуулаад,буян үйлэдэлгын ажал ябуулжа байна гээшэ.
Телеграм-канал соо Александр Гармаев  гэжэ сэрэгэй фотокорреспондент дайн байлдаанай һонинуудаар үдэр бүри шахуу хубаалдадаг  юм.
Долоон һара шахуу боложо байһан сэрэгэй тусхай  операци түргэн дүүрэжэ, эжынэрэй зүрхэ сэдьхэл үбдэхэеэ болижо, гэр бүлэнүүд амгалан тэнюун байдалтай энэ наһандаа ажаһуухамнай болтогой!
Оюна ЦыденоваФото: Авторай дурадхаһан гэрэл зурагуудбуянтай хэрэг   фото: Буряад Үнэнэй архивһаа 2021 оной октябриин 1 -нэй байдалаар, эхэнэрнүүдэй тоо 60,9 мянгаар бүhэтэй хүнүүдhээ олон гэжэ статистикын хүтэлбэри мэдээсэнэ.
Харин 2010 ондо тус тоо 47.
4 мянган байгаа.
Энэ хадаа ажал хэхэ шадалтай наhанай бүhэтэй зоной олоороо наhа барадаг ушарhаа шалтагтай.
Yнгэрэгшэ жэлдэ 1000 бүhэтэйшүүлдэ 1133 эхэнэрнүүд байгаа, харин 2010 ондо эхэнэрнүүдэй тоо 1102 гэжэ тоологдоно.
Тиихэдэ 25 - hаа дээшэ наhатай  эхэнэрнүүдэй тоо бүhэтэйшүүлhээ олон болоно гэhэн мэдээтэй.
Мүн  бүридхэн бэшэлгын дүнгүүдээр, уласай ажаhуугшадай дунда зэргын наhан 1,8 жэлээр дээшэлжэ, 36,8 жэл гэжэ тоологдоно (2010 ондо 35 жэл байгаа).
Эгээл «залуу»  наhатайшуул Ивалгын аймагта (32,4 жэл),Ахада (33 жэл), Яруунада (35,4 жэл) ажаhуудаг.
Харин эгээл «хүгшэн» дунда наhатан Кабанскын (40,7 жэл), Хойто – Байгалай (40,5) ба Бэшүүрэй аймагуудаар ажаhуудаг гэжэ тэмдэглэгдэнэ.
Статистикын мэдээгээр, Буряад Уласта ажал хэхэ шадалтай наhанай ажаhуугшадай тоо үсөөржэ, ажал хэхэ шадалгүй наhанай зоной тоо олошороо.
Хэрбэеэ 2010 ондо 1000 ажаhуугшадай 610 – иинь ажал хэхэ шадалгүй наhанай байhан hаа, 2021 ондо тиимэ зоной тоо 788 хүрэтэр ургаа гэhэн баримта мэдээтэй.
Автор: Баярма БАТОРОВАФото: Буряад Үнэнэй архивһааажаһуугшадай тоо бүридхэл  Манай эртын урдахи 209 он багаар болоһон хүннүүдэй түүхэ домог уянгата хүгжэмөөр, дуу бүжэгөөр, һаргама гоё хубсаһаар, артистнарай абьяас бэлигээр халин  хайлашаба.
Монгол угсаатанай эртэ урдын үндэһэн байһан Модун хаан (Европодо Модэ Шаньюй гэжэ алдаршаһан) Хүннү Уласай Хуянь нэрэтэ обог гарбалтай.
Модэ “Хүннын дуута һомон” гэжэ алдаршаһан түмэр зэбэтэй эшхэрдэг годлёороо ямар нэгэ шагаалса руу гэнтэ харбадаг байгаа.
Тиихэдэнь хажуудань ябаһан сэрэгшэд нэгэн доро тэрэл зүг руу харбаха ёһотой һэн.
Үлэжэ харбаһан хүн толгойн саазада хүртэхэ гэһэн шанга зарлиг үгтэбэ.
Энэнь мориной гүйдэл дунда, нэгэн доро харбажа, дайсанай сэрэгтэ маша ехэ хороолто үзүүлхэ хэрэгтэ тон ехэ һайн һургуули болоо.
Удангүй Модэйн сэрэг аймшагтайхан, түмэр мэтэ бата хүсэн болоо бэлэй.
Эгээл энэ үедэ Хүннү Уласай зүүн талаар нютагладаг Дунху Уласай элшэд ерэжэ, наартай һайханаар хилэ залган байхын тэмдэг болгон, түмэн газарта эсэхэгүй мориёо үгэхыень дурадхаба.
Зүблөөн дээрэ түшэмэлнүүд нэгэ дуугаар арсаба.
Теэд Модэ хаан тэдэнэй үгэ тоонгүй, тэрэ суута мориёо үгэжэ ябуулба.
Удангүй Дунху Уласһаа дахяад элшэд ерэжэ, тэрэнэй хайрата хатанииень эрибэ.
Энэшье удаа түшэмэдтэеэ һанал таарангүй, хатанаа үгэбэ.
“Амташаһан хирээ гурба эрьехэ” гэһэн үгөөр Дунхугай элшэд гурбадахи удаагаа ерэхэдээ, хоёр уласай хилэ шадар байһан хүнэй байдаггүй, хооһон газараа үгэхыень баадхаба.
Модэ түшэмэдөө суглуулан зүблэхэдэнь, олонхинь: ”Суута мориёо, хайрата хатанаа үгөөд байхадаа, тэрэ муухан бага газарые үгэхэдэ яахаб”, -гэлдэн, зүбшөөхэ тээшээ болобо.
Тиихэдэнь Модэ ехээр уурлажа, мунхаг  түшэмэлнүүдые саазалха зарлиг буулгаба.
“Адуун һүрэгэй байгаа сагта морин олдохо, улас ороной байгаа сагта хатан олдохо.
Харин элинсэгүүдэйнгээ газар нютагай багаханшье хуби алдажа болохогүй.
Газар уһаяа бурханайшье эреэ һаа, үгэжэ болохогүй.
Газар бол уласын үндэһэн юм”, - гэжэ баһа зарлиг гаргаһан юм.
Манай Ород Уласта шэрүүн түгшүүрилтэ сагай ерээд  байхада, олон хүбүүдэй сэрэгэй газарта мордожо байхада, “Модэ” зүжэг амин гол шухала болоно гэжэ хэлэхэ байнаб.
Хүнэй хүл гэшхээгүй газар дайда хүйтэн Сибирьтэ байна.
Манай уудам  газар уһанда, ашагта малтамал баялигта хорхойтоһон хобдог һанаата хариин гүрэнүүд байна гэжэ ойлгоноб.
Нютаг нугаяа, газар дайдаяа хамгаалхаяа хүбүүднай эрэлхэг зоригтой жагсаалда зогсоно.
Модэ хаанай сэрэг мэтэ хатуу шанга хүсэтэй байха ёһотойбди гэһэн бодолдо абтанабди.
“Модэ” зүжэг хэд гайхамшаг гоёор бүтээгээ гээшэб?
Уран зохёолшон Алексей Тенчой либреттэ зохёогоо юм, тэрэнииень "Амар сайн" театрай олониитэтэй харилсаанай талаар ахамад мэргэжэлтэнээр хүдэлдэг  Оюна Базарова  буряад хэлэн дээрэ оршуулһан байна.
Олег Юмов - найруулан табигша, хореограф Павел Окунев - бүжэг уралан бүтээгшэ.
Бэлигтэй хүгжэм зохёогшо Саран-Туя Жалцанова-Дмитриева түргэнөөр түшэгэнэжэ, хатууханаар дайража байһан мэтэ,  бүжэглэгшэд хиигээр ниидэжэ байһандал, мүнөө сагай маяг хэлбэритэй жэгтэйхэн хүгжэм зохёогоо байна.
Тайзанай ара талада ханада тайзан дээрэ  боложо байһан үйлэ хэрэг дэлбэлэн ойлгуулһан зурагууд сахилгаан түргэнөөр зуралзан зурагдажа байна.
Энээниие Алина Лыгденова бүтээгээ юм байна.
Уран зурааша Ася Лыгденова “Модэ” зүжэгые уран гоёор шэмэглэбэ.
Гайхамшаг уран бүтээл “Амар сайн” театрай тайзан дээрэ мүндэлбэ.
Намжилма БАЛЬЖИНИМАЕВАФото: Оюна Будаевагай дурадхаһан гэрэл зурагуудсоёл уралиг  «Буряадуудай Монгол руу нүүжэ ошохо тухай Барнашка гэжэ мэдэлшэнэй үни урдын сагта хэлэhэн айладхалынь хүсэлдэжэ эхилбэ», - гэhэн hүрɵɵтэй үгэ хүүр таража, зоной сэдьхэл улам ехээр хүлгɵɵнэ.
Энэ асуудалаар манай сурбалжалагша Баярма Баторова багахан асуулта үнгэргэhэн байна.
«Һүүлэй үедэ Монгол руу зɵɵжэ ошоhон хүнүүдэй ябадал тушаа hанамжаараа хубаалдыт.
Та тэдэниие зүбшɵɵнэ гүт, али буруушаана гүт? » - гэhэн асуудалда үгтэhэн харюунуудтай  танилсагты.
Дымбрыл Дашибалданов, Буддын шажанай гүн ухаанай эрдэмэй доктор, Дамба-Даржа Заяевай нэрэмжэтэ «Даши Чойнхорлин» гэжэ Буддын шажанай ехэ һургуулиин ректор:- Би тэдэ зоной ябадалда hайншье, муушье гэжэ сэгнэлтэ үгэхэ  аргагүйб.
Хүн бүхэн хуби заяагаа ɵɵрɵɵ шиидхэн зохёохо аргатай.
Буряадуудай урагшаа нүүжэ ошохо мэдэлшэнэй хэлэһэндэ этигэнэгүйб.
Тэрэ ямаршье удхагүй, хооhон хɵɵрэлдɵɵн.
Мүнɵɵ тиимэ үзэгдэл  бүтэхэгүй.
Өөр тухайгаа хэлэбэл, би заяандаашье нютагhаа гаража ошохогүйб.
Хариин газарта хэн маанадые хүлеэжэ байнаб?
Зугадажа гарагшадта гансал харгы – богоол болохо.
Хариин газарта богоол болоод ябанхаар, түрэл нютагтаа hайншье, муушье сагта байрлажа, hайниие hанаад, hайн тээшэ тэгүүлээд, хуби заяагаа hайн тээшэнь эрьюулхые оролдохо хэрэгтэй.
Би ямаршье сагта нютагhаа гаража ошохогүйб, эндээ буянта хэрэгүүдээ үйлэдэжэ, олоной түлɵɵ оролдохоб.
Энгельсина Гармаева, Монгол Зурхайн академиин профессор, доктор, ирагуу найрагша, хүгжэм зохёогшо: - Мүнɵɵнэй сагта хүнүүдэй нүгэл хилэнсэгынь хизааргүй ехээр үдхэгдэhэн ушараар дайн дажар эхилжэ, шуhан адхарна, дэлхэй дээрэ сэмүүн саг тогтобо.
Бидэ, буряадууд, Ород Уластай хэдэн зуугаад жэлнүүдэй туршада ажаhуухадаа, үйлын үреэр холбоотой болоhон заяатайбди.
Yйлын үриhɵɵ хайшаашье холо тэрьедэжэ ошохын аргагүй.
Мүнɵɵ хүн бүхэн дотор сэдьхэлээрээ hайн тээшээ хубилха ёhотой: буян үйлэдэхэ, энэрхы сэдьхэл дэлгэрүүлхэ.
Гансал тиимэ аргаар мүнɵɵ сагай муу муухайе дараха аргатайбди.
Тиигээд  Эхэ оронойнгоо хатуу шэрүүн байдалда ороод байхада, аршалан хамгаалха гээшэ хүн бүхэнэй нангин уялга.
Буряадуудай урагшаа Монгол руу нүүхэ тухай урдын айладхал бии, харин мүнɵɵ тэрэ саг үшɵɵ ерээдүй гэжэ тэмдэглэхэнь шухала.
Любовь Дармаева, Улаан-Yдын ажаhуугша, эмшэн:- Сэрэгтэ таталгын эхилхэдэ, би ехээр хүлгэжэ, элдэб янзын хүндэ бодолнуудта абтаа hэм.
Наhанайнгаа нүхэрэй, хүбүүдэйнгээ түлɵɵ hанаагаа зобожо, түрүүшээр тэрьедэхэ, Монгол руу зɵɵхэ тухай hанаа бодолнууд зүрхэ сэдьхэлыемни эзэлээ.
Тиигээд  удаан бодожо үзɵɵд, иигэжэ hанааб: «Би энэ гүрэн соо муу байнагүйб.
Дунда hургуулиин удаа эмнэлгын дээдэ hургуулида гүрэн намайе түлбэригүйгɵɵр, миинтээр hургаа.
Мүнɵɵ гэртэй бараатай - түбхинэhэн, hайн байдалтай hуунабди.
Хүүгэднай баhал дээдэ hургуулинуудые дүүргэhэн, hайн ажалтайнууд.
Yнэн дээрээ түрэл нютагhаа hайхан газар үгы.
Тиимэhээ аюулай үедэ тон түрүүн онгосоhоо тэрьедэдэг үхэр хулганаануудта адли бү болоё!
Цыденжапов Донир, Эрхүүгэй гүрэнэй техническэ университедэй оюутан:- Тэрьедэжэ ошоhон хүнүүдые би ойлгоногүйб.
Бидэ Эхэ ороноо бүхы арга шадалаараа аршалха ёhотойбди.
Би мүнɵɵ Украинада алба хэжэ байhан ахайгаараа омогорхоноб!
Мүнɵɵ зугадажа, ондоо гүрэнүүд руу ошоhон хүнүүд хэзээб даа гэртээ бусаха.
Теэд эрэлхэгээр тулалдаад бусаhан нүхэдэйнгɵɵ урдаhаа ямар нюдɵɵр харахаб?
Бүхы танил түрэлэйнгɵɵ зоной урда тэдэнэртэ эшхэбтэр байха гэжэ hананаб.
Автор: Баярма БАТОРОВАФото: Баярма Баторовагай дурадхаһан гэрэл зурагууднүүдэл   фото: Буряад Уласай засагай сайтһаа - Буряад Уласай түлэбүүд федеральна хэмжээндэ амжалта туйлажа байхадань  аятай зохид байна.
Командын гэшүүдые үнэн зүрхэнһөө амаршалнаб.
Энэ илалта олон тоото илалтануудай нэгэн болог гэжэ хүсэнэб,- гэжэ Буряад Уласай аяншалгын сайд Алдар Доржиев хэлэбэ.
Буряад ороной онсо соёлдо аяншалагшадые шунган оруулха зорилготой “Байгалай нүүдэлшэд” түлэб  “Үндэһэн арадуудай соёлой аяншалга” янзада Гран-при абажа шадаа.
Аяншалагшад Россиин эгээл эртэ урдын хотонуудай нэгэн болохо  хүннүүдэй хото хүрэжэ хараха, мянган жэлнүүдэй унда – сэгээ амталха, морёор сэнгэхэ, элинсэг хулинсагуудайнгаа заншалнуудтай танилсаха аргатай.
Бүхэроссиин урилдаанда 1-дэхи һуури эзэлһэн түлэб «Байгалай дархан газарай миһэрэл» гэжэ нэрэтэй.
Түлэбэй ёһоор, аяншалагшад байгаали хамгаалгын замаар долоон хоногой туршада аятай зохидоор ябаха.
Алдарта Байгал далай, дархан газарнуудые харахаһаа гадна бодото туһа хүргэхэ аргатай.
Гэхэтэй хамта нютагай зоной заншалнуудтай танилсажа, буряад эдеэ хоол бэлдэжэ һураха арга боломжо үгтэнэ.
Автор: Сэнгэ РИНЧИНОВ бэлдэбэ.
Фото: Буряад Уласай засагай сайтһаааяншалга хүгжөөлгэ   фото: Буряад Уласай засагай сайтһаа “Эхин классуудта миинтээр хооллуулдаг болоһониинь ехэл зүб”, “Минии басаган ехэ дуратайгаар эдеэлдэг, амтатай гэжэ хэлэдэг”,  “Үхибүүдтэ хоол бэлдэхэдээ, бүхы гуримай ёһоор шанагдаһан байна ха юм, үхибүүдни гомдол баридаггүй, гэртээ ерээд эдеэлыш гэхэдэмнай, һургуулидаа садатараа эдеэлээб гэжэ хэлэгшэ”.
Иимэ харюунуудые бүлгэм соо гэртэхин үгэбэ.
Хэлэлтэйнь гэхэдэ, мүнөөнэй үхибүүдэй олониинь мяха, загаһа, тахяа, шүлэн соохи хартаабха эдидэггүй гээшэ.
Һургуулида хоол баригшад үхибүүн бүхэнэй һаналыень дүүргэхэ аргагүй ха юм.
Поселиин дунда һургуулиин захирал Баир Кимович Шираповай хэлэһээр,  һургуулиин столоводо яһала һайнаар хоол шанагдадаг.
Теэд мүнөөнэй багашуул наймааһаа чипсэ, кириешкэ абажа эдинэ.
Харин һайн шанартай хоол эдихэ дурагүй.
Манай хоол баридаг газарнай томо, нэгэ доро 225 хүниие эдеэлүүлдэг.
Тогоошон, хилээмэшэн, амһарташан гээд бултадаа 10 хүн ажаллана.
Аутсорсингдо оронхойбди, тодорхойлон хэлэбэл,  үмсын үйлэдбэри эдеэ хоол шанадаг.
Гэртэхин ямаршье  үдэр ерэжэ шалгаха аргатай.
Эхин ангиинхид миинтээр, харин дунда ангиинхид мүнгэ түлэжэ эдеэлдэг.
Нэгэ үдэрэй сэн 75 түхэриг, тэрээн соонь нэгэдэхи, хоёрдохи хоол, сай, хилээмэн оролсодог”, – гэжэ Баир Кимович хубаалдаа.
Теэд һургуулиин бүхы һурагшад, гэртэхин амтатайгаар хоол шанадаг гэжэ хэлэнэгүй.
“Шүлэн ехэ хурса байна, заримдаа шараһан  колбасатай шүлэн үгтэнэ, үхибүүн тиимэ хоол эдихэ ёһогүй”, “Минии хүбүүмни эхин ангида һурадаг, эдихэдээ һайн, үгэһыень садатараа эдидэг, харин басагамни дунда ангида, гэрһээ хоол абаад ошодог, һургуулиин эдеэн амтагүй гэжэ хэлэдэг”, “Эхин ангида миинтээр хооллуулдаг хадаа эдеэ шаналгада тогоошодой хандаса муу, кашань монсогойрно, үхибүүмни эдидэггүй”, “Манай һургуулида хоол асардаг, ерэтэрнь тэрэнь хүрэхэеэ һанадаг, энэ буруу, иишэ тиишэнь үюүлэгдэһэн, хоёр тээшэнь шэрэгдэһэн хоол шанаргүй болошодог гээшэ”, – гэжэ гэртэхинтэй хөөрэлдэхэдэмни хэлэнэ һэн.
Эдеэнэй шанар тиимэ һайн бэшэ гэжэ хэлэһэн зон гэрэл зурагаа үгэхэеэ һанаагүй, нэрэ обогоо нюуса байлгаха тухай мэдүүлһэн байна.
Арадай Хуралай социальна политикын талаар хорооной һунгамалнууд энэ асуудалаар нүүдэл зүблөө үнгэргэһэн байна.
Тус хорооной  һунгамалнууд Игорь Марковец түрүүлэгшэтэеэ Ивалгын аймагай һургуулинуудаар ябаа.
Һурагшадые халуун эдеэгээр хангалгын асуудалнууд хэр зэргэ шиидхэгдэнэб, мүнөө сагта тус аймагта хүдэлхэ багшанар хүрэнэ гү, мэргэжэл дээшэлүүлхын талаар ямар ажал хэгдэнэб гэжэ зүблөөнэй үедэ хэлсэгдэһэн байна.
Буряадай Арадай Хуралай һунгамалнууд Игорь Зубарев, Тумэн Дондоков, Буряад Уласай болбосоролой ба эрдэм ухаанай сайдай 1-дэхи орлогшо Наталья Сандакова, «Ивалгын аймаг» гэһэн нютагай засагай байгууламжын толгойлогшо Николай Емонаков гэгшэд зүблөөнэй ажалда хабаадаа.
Поселиин, Һужаагай, Ивалгын һуралсалай эмхи зургаануудта хүрэжэ, тэндэхи багшанартай, һурагшадтай уулзалга үнгэргэһэн байна.
Мүнөөдэрэй байдалаар, Ивалгын аймагай һуралсалай эмхи зургаануудта 545 багша хүдэлдэг юм.
Байгша ондо залуу 8 мэргэжэлтэд аймагай һургуулинуудта хүдэлхэеэ ерээ.
Залуу багшанарые дэмжэлгын программанууд аймаг дотор хараалагданхай.
Коммунальна хангалтын талаар хүнгэлэлтэ тэдэ абана, түрүүшын 3 жэл соо мүнгэ салин дээрэнь 30 процент нэмэгдэдэг юм.
Түлөөһэгүйгөөр заочно һуралсал гараха, мэргэжэл дээшэлүүлгын курсануудые эмхидхэхэ тухай уулзалгын үедэ асуудалнуудые багшанар табиһан байна.
- Нүүдэл зүблөөнэй үедэ шухала асуудалда анхаралаа хандуулаабди.
Энэ хадаа халуун эдеэгээр һурагшадые хангалга болоно.
Мүнөө сагта тааруугаар зохёогдонхой эдеэ хоол бэлдэлгын цех үгы.
Жэшээнь, Һужаагай юрэнхы болбосоролой дунда һургуулида 900 үхибүүн һурана.
Харин тэндэхи буфет соо 64 һурагша хабшалдаха баатай.
Энэ хадаа ехэ бэрхэшээл гээшэ.
Манай үхибүүд шанар һайтай эдеэ хоол абаха ёһотой.
Тус асуудал Оросой Холбооной зэргэдэ шиидхэгдэжэ, шэнэ цехүүд баригдаха гэжэ ехэ найданабди.
Харин шэнэ һургуулинууд эдеэ хоол бэлдэдэг тусхай цехтэй.
Амтатай, гол түлэб шанар һайтай эдеэ хоол үхибүүд абана.
Тиихэдэ мүнөө үедэ олон һургуулинууд, хүүгэдэй сэсэрлигүүд баригдана.
Багшанарые бэлдэхэ асуудал мүнөөдэр мүн лэ  тон шухала.
Эртээнһээ энэ талаар ажал ябуулжа эхилээбди.
Ивалгын аймагта залуу багшанар олон байна.
Һургуулинуудта залуушуулые ажалда абахадаа, тэдэниие һонирхуулха элдэб программанууые ябуулна, - гэжэ Игорь Марковец хэлэнэ.
Автор: Эрдэни РАДНАЕВФото: Буряад Уласай засагай сайтһааэдеэ хоолой шанар шалгалга  - Нютаг һууринайнгаа шэг шарай һайжаруулха, бог шоройһоо сэбэрлэхэ, модо, сэсэгүүдые тарижа ногооруулха, байра байшануудаа заһабарилха гэһэн зорилготойгоор 2011 ондо ТОС-уудые байгуулһан  байнабди.
Эгээл энэ сагта Буряад Уласта ТОС юун бэ гэжэ ойлгожо эхилэгдээ.
Түрүүшын табан жэлдэ 5 ТОС тоологдоо, удаань үшөө 6 ТОС шэнээр нээгдээ.
Эдэмнай хуу барандаа өөрын шэглэлээр хүдэлжэ байдаг.
Эртээнһээ ямар ажал хэхэб гэжэ түсэбөө зохёодог заншалтай, - гэжэ захиргаанай мэргэжэлтэн Татьяна Алексеевна Бадмажапова хөөрэбэ.
“Пожарная безопасность” гэһэн ТОС нэрэдээ тааража, түймэрһөө нютаг нугаяа хамгаалгын ажал ябуулна.
Эндэхи эдэбхитэд нютагаа хатаһан ургамалнуудһаа сэбэрлэнэ.
Юуб гэхэдэ, тэдэ бэлэхэнээр носожо, аюултай түймэрнүүд олоор ушарна бшуу.
Дүтэ ой модон соо, бургааһатай газарнуудта түймэрэй һүжэрхэдэ, ТОС-ой эдэбхитэд эбтэйгээр гаража, саралгада хабаадана.
- Манай ТОС-ойхид Ташарай жалга ошожо, түймэр унтаргаалсана.
Һүүлэй жэлдэ хүршэ Селендума һууринда туһа нэмэри үзүүлээбди.
“Пожарная безопасность”  “Ацула”  “Олимпийский” гэһэн хоёр ТОС-той хамтаржа, 190 мянган түхэриг мүнгэндэ хүртөө.
Энэ мүнгэнэй ашаар  түймэрһөө һэргылэлгын ажал ябуулаабди.
Нютагаа тойруулан газар хахалаабди, Федосеево поле гэһэн газарай 1,5-2 гектар дэбисхэртэ  хаягдаһан бог шорой хушаабди, - гэжэ Татьяна Алексеевна хөөрэнэ.
Буддын заншалта Сангхын 7-дугаар Бандида Хамба лама Галсан-Чойроп Ванчиков Сагаан бургаас гэһэн газар һууринда түрэһэн намтартай.
Ацуулын арад зон нягтаар түүхэеэ сахижа, мэдээжэ лама санаартанайнгаа аша габьяа тухай ургажа ябаһан залуу халаанда дамжуулжа байдаг.
Һургуулида, хүүгэдэй сэсэрлигтэ тусхай түүхын, буддын шажанай хэшээлнүүд эмхидхэгдэнэ.
Галсан-Чойроп Ванчиковай түрэһэн газартань тусхай субарга бодхоогдоһон юм.
Эндэ “Субурган” гэһэн ТОС хүдэлжэ, субаргаяа, хажуудахи газарыень сэбэрлэжэ, харууһалжа байдаг юм.
Нютагайнгаа түрүү эдэбхитэдтэй хамта һаяхана найман ханатай гэрыень үргэн болгоо.
Ноябрь бүхэндэ 7-дугаар Бандида Хамба ламада зорюулагдаһан ехэ хурал хурагдана.
Эндэ ерэһэн айлшадые найман ханатай гэр соогоо угтан абана, халуун хоолоор хангана.
Энээндээ шадамар бэрхэ Ацуулын түрүү хүнүүд Тамчын дасанай 280 жэлэй ойн баярта уригдаа.
Хэмжээ ябуулгада хабаадаһан тамиршадые амтатай шүлэ буузаар эдеэлүүлээ.
Автор: Борис БАЛДАНОВТОС-уудСэлэнгын аймаг   фото: Арадай Хуралай сайтһаа Тиин сентябриин 27-до үнгэрхэ ээлжээтэ сесси дээрэ уласай гол бюджедэй дансада хубилалта оруулха тухай дурадхагдаа.
Тодорхойлон хэлэбэл,  Кабанскын аймагай Селенгинск һууринда хог илгаруулдаг заводой барилгада мүнгэ абахын тула гүрэнэй найдал хэрэгтэй.
“Экология” гэһэн үндэһэтэнэй программаар мүнгэн үгтэнэ.
Тиин барилгада бүхыдөө 470,6 сая түхэриг гаргашалагдаха.
Тэрэнэй  384 сая түхэригынь федеральна һанһаа, уласай һанһаа  7,43 сая түхэриг  үгтэхэ.
Үлэһэн 78,4 сая түхэриг завод баригшад банкһаа урьһаар абаха түсэбтэй.
Тэрээндэнь уласай найдал хэрэгтэй.
Энэ асуудал хорооной удаадахи суглаанда дахин харагдаха.
Автор: Сэнгын ЭрдэниФото: Арадай Хуралай сайтһааАрадай Хуралай ээлжээтэ сесси   фото: Буряад Уласай засагай сайтһаа Кузбасста үнгэрһэн «Росси – тамирай ехэ гүрэн түрэ» гэһэн X хуралдаанда дэлхэйн 15 гүрэнһөө 5000 түлөөлэгшэд хабаадаа.
Буряад ороной тамирай ба залуушуулай бодолгын талаар сайд Иван Козырев хамтын  аргаар тамирай байшангуудые барижа эхилһэн тухай  хуралдаан дээрэ хөөрөө.
Мүнөөдэрэй талада хамтын  аргаар барилгануудта мэдүүлгэ үгэһэн Россиин гурбан түрүүшүүлэй тоодо Буряад орон ороно.
«Буряад орондо баталһан хэлсээнүүдэй ёһоор Ивалгын аймагай Сотниково һууринда тамирай танхим ашаглагдана, тиихэдэ Улаан-Үдэдэ хоккейгээр Региональна  түб баригдажа байна», - гэжэ Иван Козырев тэмдэглээ.
Гэхэтэй хамта Буряад Улас «Бизнес-спринт» гэһэн урилдаанда хабаадажа, Россиин гурбан түрүү можо хизаарай тоодо ороо гэжэ сайд мэдүүлээ.
Республикада байгуулагдаха табан «Тамирай сэсэн талмай» гэһэн манай түлэб конкурсын гол түлэбүүдэй нэгэн боложо тодоруулагдаа.
Эндэ онсолон тэмдэглэхэдэ, талмайнуудай жэшээнүүд үндэһэн арадай угалза хээнүүдые  хэрэглэн бэлдэгдээ.
«Буряадай Толгойлогшо Алексей Цыденовтэй хөөрэлдэхэдэмнай, энэ түлэб хотын болбосон байдалые хүгжөөлгын үшөө нэгэ арга болоно.
Мүнөө байһан паркнуудые тэдэ үшөө һайжаруулжа, олониие татадаг газарнууд болохо.
Тамирай сэхэ хүгжөөлгэдэ һайнаар нүлөөхэнь дамжаггүй, бүхыгөөрөө дэмжэхэбди гэжэ тэрэ хэлээ һэн», - гээд, уласхоорондын хуралдаанда манай талмай бэлдэһэн Елена Сандакова мэдүүлээ.
Автор: Сэнгэ РИНЧИНОВФото: Буряад Уласай засагай сайтһаахуралдаан   фото: irk. kp. ru Тамиршан Алексей Молчанов Гиннессэй рекордын номдо нэгэтэ бэшэ өөрынгөө нэрэ оруулһан түүхэтэй.
Дэлхэйн эгээл сэбэр уһатай, эрдэни зэндэмэни болохо Байгал далайн нюрууһаа 100 метр доошоо тэрэ оробо.
100 метр гээшэмнай 33 дабхартай үндэр гэртэй сасуулмаар гээшэ.
-Шунгалгамни һайн үнгэрөө, хараалагдаһан хэб соохоноо.
Өөдөө гарахадаа, бүри түргөөр гараһан байнаб.
Доро, гүнзэгыдэ,  юуншье харагданагүй, тойроод хэншье үгы, гансаарханаа байһан шэнги.
Ехэ хүйтэн даа.
Юрэдөө, Байгал гээшэ намда, минии һанаанда  онсо һуури эзэлдэг.
Түрүүн үбэл шунгаа һэм, харин энэ удаа намарай сагта.
Мүнөөдэр өөртөө үшөө нэгэ шэнэ юумэ нээбэб, - гэжэ дэлхэйн олон удаа абарга хэлэнэ.
Листвянка шадар Байгал далайн гүнзэгые туршахаяа  18 тамиршад хүрэжэ ерэһэн байна.
Тэдэнэй дунда Ольга Маркина, мүльһэн доро шунгалгаар мүн лэ Гиннессэй рекорд (63,8) табиһан тамиршан.
Энэ урилдаан Baikal Challenge 2022 гэһэн гаршаг доро эмхидхэгдэбэ.
Автор: Булат БАДМАЕВФото: irk. kp. ruфридайвинг   фото: Буряад Уласай засагай сайтһаа -Нютагайнгаа зоной зан заршам мэдэнэб.
Сэхыень хэлэхэдэ, уулзалгын урда  нэгэ бага зүрхэ алдааб.
Эрэшүүл наадан һагад зугаална, би бэшэ, харин тэдэ минии сэдьхэл заһана.
Тиихэдэнь Буряадаймнай эрэшүүл ёһотойл сэрэгшэдэй хүсэл зоригтой байна гэжэ  ойлгооб, - гэжэ Буряад Уласай Толгойлогшо Алексей  Цыденов хэлэбэ.
Буряадай Толгойлогшо Хяагта хото хүрэжэ,  албанда татагдаһан зоной байдалтай мүн танилсаа.
Сэрэгэй тусхай операцида бэлдэлгэ гаража байгаад, гэр тээшээ һанаата болоһон зоной гуйлтануудые Алексей  Цыденов анхаралтайгаар шагнаад, туһалха байһанаа мэдүүлээ.
Автор: Булат БАДМАЕВФото: Буряад Уласай засагай сайтһаасэрэгшэдэй албан   фото: maam. ru/ Буряадай Арадай Хуралай Социальна политикын хорооной түрүүлэгшэ Игорь Марковец һанамжаараа хубаалдахадаа, үхибүүд һургуулидаа ганса һуралсалай талаар бэшэ, мүн ажалай талаар хүмүүжүүлгэ абаха ёһотой гэжэ тэмдэглэбэ.
- Һургуулиин дэргэдэ эмхидхэгдэдэг элдэб хэмжээ ябуулгануудта хабаадахадаа, ажал хэжэ, өөрынгөө ажал сэгнэжэ һураха арганууд хэрэглэгдэдэг болохо.
Класс соо сэбэрлэхэ, угааха, һургуулиин талмай дээрэ үнгэрдэг сэбэрлэлгын ажалда хабаадаха, модо уһалха, зунай амаралтын үедэ ажалда үхибүүд хабаададаг болохо.
Анхан сагта байһан заншал дахинаа бусаагдахань.
Ганса гарай утаһа баряад, сагаа үнгэргэхэ бэшэ, хэрэгтэй ажалда һураха ёһотой.
Наһан соонь эдэ бүгэдэ хуу хэрэгтэй болохо, - гэжэ тэрэ  хэлэбэ.
Багшатаяа, хамта һурадаг үетэнөөрөө үхибүүд һургуулиин теплицэ соо ургамал уһалха, ногоо түүхэ ажалда хабаадаха аргатай.
Гэхэтэй хамта Буряадай Болбосоролой ба эрдэм ухаанай яаманай мэдээсэлээр, 17 аймагай 206 һургуулида өөрын талмайнууд бии.
Тэрэ талмайнуудта биологи ба естествознаниин хэшээлнүүд һуралсалай программаар үнгэргэгдэдэг юм.
Арадай Хуралай мэдээсэлэй албанФото: maam. ru/Арадай Хурал   фото: Авторай дурадхаһан гэрэл зурагууд Гуламтаяа тахиһан гэрыньУран шүлэгшэ, дууша сэдьхэлтэй буряад хүбүүдэймнай нэгэн - Даша Цыретарович Дамбаев мүн.
Тэрэнэй ажаһуугаа гэрыень Харгана нютагһаа Улаан-Үдэ асаржа, Лев Бардамов өөрынгөө байгуулһан музейн талмай дээрэ шэнэлэн бариба.
Тамиршан, һоригшо, олзын хэрэг эрхилэгшэ Лев Львович Бардамов хубиин музей байгуулаад, тэрэнээ үргэдхэжэл байдаг хүн даа.
Лев Бардамовай суглуулһан түүхын үнэтэ зүйлнүүд аяар 1000 гаран дүрбэлжэн талмай дээрэ дэлгэгдэжэ, олоной һонорто дурадхагдана.
Тиихэ мүртөө Үдэ голой зүүн эрьедэ багахан газар худалдажа абаад, тэндээ суута зоной ажаһууһан гэрнүүдые асаржа барина.
Даша Дамбаевай гэр зөөжэ асараад барихаһаа урид хүгжэмшэн Бау Ямпиловай, генерал Илья Балдыновай, олон жэлдэ хүдөө ажахын академиин ректор ябаһан Василий Филипповэй гэрнүүдые шэнэлэн бариһан байна.
Хэжэ байһан ажалдаа шуналтайгаар ородог, эхилһэнээ дүүргэдэг хүн байна гэжэ  Лев Бардамовые хажуу тээһээ хаража байхада ойлгохоор.
Һанал нэгэтэнэй хүсөөр, өөрынгөө улаан гараар эдэ бүхы юумэ байгуулха гээшэ бэлэн хэрэг бэшэ.
Буряад арадайнгаа мэдээжэ сэхээтэдэй нэрыень, хэһэн хэрэгыень мүнхэлхэ талаар амаргүй ехэ ажал ябуулна.
-Нютагаймнай түрүү хүбүүнэй гэрыень асаржа баряад, гоё һайханаар түхеэрээд байһан Лев Львович Бардамовта баярые хүргэнэб.
Даша Цыретарович Дамбаев ганса түрэл тоонто Сэлэнгынгээ аймаг бэшэ, харин бүхы Буряад ороноо дуулан магтаа.
Харгана нютагай арад зоной, ирагуу найрагшын түрэл гаралнуудай һайгаар дууша хүбүүнэймнай гэрынь уран шүлэгэй музей болоо  бэлэй.
Тус музей түхеэрхэ хэрэгтэ Даша Дамбаевай түрэһэн дүү басаган Ханда Цыретаровна ехэхэн ажал ябуулһан түүхэтэй.
Харин мүнөө эндэ Улаан-Үдэ асарагдаад байхадань, үшөө олон харагшад хүрэжэ, уран шүлэгшын намтартай, зохёохы ажалтайнь танилсаха болоно, - гэжэ Сэлэнгын аймагай засаг дарга Станислав Дашиевич Гармаев үгэ абахадаа хэлэбэ.
Суута гудамжаЛев Бардамовай байгуулһан музейдэ суута зоной байрлаһан гэрнүүд асарагданхай гэжэ дээрэ тэмдэглээ һэмди.
Тус гэрнүүдынь нэгэ жэгдээр жэрысэ баригдахадаа, бүхэли гудамжа шэнги боложо байна.
Үшөө хэнэй гэр хаанаһаа асаржа барихаяа байнаб гэжэ Лев Львовичой түсэб хаанаһаа мэдэхэбибди даа.
Тэндэнь хасагуудай острог, томо гэгшын музейн байшан баригданхай.
Тэрэнэйнь урда Буряадай мэдээжэ барилдаашан, буряад арад түмэн сооһоо түрүүлэн Европын абарга боложо тодорһон Олег Алексеевтэ хүшөө табигданхай.
Юрэдөө, хүн зоной һонирхохо юумэн олон даа.
Тус гудамжада Даша Дамбаевай гэрынь өөрын һуури эзэлжэ түбхинэбэ.
Түрэл хотымнай ажаһуугшад болон айлшад тиишэ хүрэжэ, элитэ шүлэгшэнэй зохёохы замтайнь танилсаха аргатай болобо бшуу.
-Минии түрэһэн аба Даша Дамбаевай мэдээжэ «Сэлэнгэ» гэжэ дуунда уйгаргүй дуратай юм һэн, - гэжэ соёлой сайд Соёлма Дагаева хэлээд, тэрэ суута дуу өөрөө аянгатуулан олоной урда дуулажархиба.
Тиихэдэнь нээлгэндэ хабаадажа байһан арад түмэн тодожо абаад, бултадаа хоолой ниилүүлэн дуулаба.
-Иимэ ехэ ажал хэжэ байһан Лев Львович Бардамовта халуун баярые хүргэхэ байнаб.
Бидэ Үндэһэтэнэй музей болон Лев Бардамовай хубиин галерейтэй хэлсээ баталжа, сугтаа ажалаа ябуулнабди.
Уянхан сэдьхэлтэй дууша хүбүүнэймнай нэрэ мартагдахагүйн түлөө ажал хэгдэжэл байна.
Даша Дамбаевай шүлэгүүдые уншажа, бидэ тон баяртай байнабди.
Бултаниие энэ буянта үйлэ хэрэгээр хани халуунаар амаршалнаб - гэжэ Соёлма Дагаева хэлээд, Лев Бардамовта шэнэ ном барюулба.
Тэрэ үдэр нилээд хүйтэн уларил тогтоһон байбашье, яһала олон зон музейн нээлгэндэ хүрэжэ ерэһэн байна.
- Минии нүхэр Даша Дамбаевай нэрыень мүнхэлжэ байхадатнай, доро дохиноб.
Залуу һайхан наһандаа ханилжа ябаһан нүхэрэймнай нэрэ бидэнэй, үри хүүгэдэймнай байгаа сагта мартагдахагүй, - гэжэ мэдээжэ Баатар Жамсоевич Тумунов үеынгөө нүхэрэй нэрэтэ үйлэ хэрэгтэ хабаадалсахадаа хэлэбэ.
Тиихэдэнь Буряадаймнай үшөө нэгэ ирагуу найрагша Баир Дугаров мүн лэ иигэжэ һанан дурсаба:-Би Даша Дамбаевые һайн мэдэхэ байгааб.
Нэгэтэ бэшэ тэрэнэй гэртэнь, Харгана нютаг ошодог һэмди.
Тэрэнэй дууша сэдьхэлдэ мүндэлһэн уран шүлэгүүдынь ехэл дуратайгаар уншадаг бэлэйб.
Хэзээдэшье зэдэлхэ«Сэлэнгэ» гэжэ дуунайнь һаяхан мүндэлөөд байхада, Даша Цыретарович Сэсэг Цымпиловна ханитаяа Даширабдан Одбоевич Батожабайнда  олон нүхэдтэеэ айлшалаа һэн.
Тиихэдэл Даша Дамбаевые түрүүшынхиеэ хараа бэлэйб,  “Сэлэнгэ” дуугаа дуулахыень шагнаа һэм.
Дуулахадаашье бэрхэ, һайхан хоолойтой, шүлэгүүдээшье зали бадармаар уншадаг поэт тэрэ үедэ зандан залуу наһандаа ябаа бэлэй даа.
Амидыдань хараһан, шүлэг уншахыень шагнаһан хүнүүд мүнөө хомор ааб даа, - гэжэ суута шүлэгшэнтэй ушарһан тухайгаа мэдээжэ Намжилма Нанзатовна Бальжинимаева «Буряад үнэн» сонинойнгоо хуудаһанда бэшэһэн байдаг.
Үнэхөөрөөшье, шүлэгшэн Даша Дамбаев болон хүгжэмшэн Базар Цырендашиевай бүтээһэн «Сэлэнгэ» гэжэ дуу мэдэхэгүй хүн Буряад орондо хомор лэ байха даа.
- Он жэлнүүдэй үнгэрөөшье һаань, минии нэрэ мартагдахагүй, бүри мүнхэлэгдэхэ гэжэ өөрөө мэдэһэн байгаа ёһотой.
Бүтээжэ байһан хэрэгнай Даша Дамбаевай хэһэн ажалайнь ашые харюулһан үйлэ хэрэг болоно, - гэжэ тус музей бариһан Лев Львович Бардамов хэлэнэ.
Олон үеын һурагшад түрэл буряад хэлэеэ үзэхэдөө, заатагүй Даша Дамбаевай уран шүлэгтэй танилсадаг, сээжэлдэдэг гээшэ.
Буряад һайхан аялгата хэлэнэймнай зэдэлээ сагта суута Даша Дамбаевай нэрэнь мартагдахагүйл!
Автор: Булат БАДМАЕВФото: Авторай дурадхаһан гэрэл зурагуудмузей  - Түхэреэн жэлэй дүрбэн сагта буряад хэлэндэ үхибүүдые һургаха гэжэ манай сэсэрлигэй хүдэлмэрилэгшэд оролдодог.
Юуб гэхэдэ, Буряад орондо ажамидараа хадаа бидэ булта эндэхи заншал, хэлэ, түүхэ мэдэхэ ёһотойбди.
Тиимэһээ буряад хэлэ хүгжөөхэ гэһэн гол үүргэтэйбди, - гэжэ сэсэрлигые  даагша Наталья Ивановна Налетова абаһаар лэ тэмдэглэнэ.
“Снегурочка” сэсэрлиг хоёр томо байратай юм.
Горький һууринда болон 142 кварталда тэдэнь оршоно.
- Горький тосхоной сэсэрлигтэ үхибүүд зургаан бүлэгтэ хүмүүжүүлэгдэнэ.
Ехэнхи багашуулые тэндээ элүүржүүлнэбди.
Заримашуул хэдэн хоногоороо байдаг.
Мүн 142 кварталда сэсэрлигнай шэнэ байшантай.
2020 ондо ашаглалда тушаагдахадань, хүдэлжэ эхилээбди.
Бүхы 280 һуури эзэлэгдэнхэй.
Хүдэлжэ байдаг 14 бүлэгэймнай 7-донь 1,5-3 наһанай үхибүүд ябана.
Сэсэрлигэй һая нээгдэхэдэнь, иишээ заагдаһан үхибүүд мүнөөшье болотор маанадаараа үлэнхэй.
Юуб гэхэдэ, бэрхэ мэргэжэлтэд үхибүүдтэймнай хүдэлнэ гэжэ түрэлхид сэгнэнэ, - гээд, Наталья Ивановна сэсэрлигтэеэ танилсуулна.
Дүрбэн бүлэгтэ үхибүүд жэлэй хугасаада буряад хэлэ шудална.
Шадамар бэрхэ хүмүүжүүлэгшэд Светлана Дугдановна Самбуева, Лариса Далерьевна Шагланова, буряад хэлэнэй багша Сэсэг Базаржаповна Садаева хүдэлдэг.
- Багшамнай үхибүүдые ехэ һонирхуулжа, хэшээлнүүдээ үнгэргэнэ.
Бидэшье баһа һайнаар һургаха гэжэ оролдонобди.
Хэшээлдээ үзэһэн, сээжэлдэһэн юумэнүүдыень хирэ-хирэ болоод лэ, дабтуулжа байдагбди.
Жэшээлбэл, хэшээлдээ дуунда һураа һаань, үдэртөө хэдэн дахин суг хамта дабтан дуулалдадагбди.
Эдеэ хоол бариха газарта, газаагуур сэнгэжэ наадаха үедөө буряад үгэнүүдые хэлүүлдэгбди.
Хубсалха зуурань баһа буряадаар хубсаһанайнь зүйлнүүдые зүбөөр хэлүүлжэ һурганабди.
Энээндэ манай түрэлхид яһала һуранхай.
Гэртээ ерээд, маанадаа буряадаар һургажа эхилнэ гэжэ гэртэхин ходо мэдүүлдэг, - гэжэ хүмүүжүүлэгшэ Лариса Далерьевна хөөрэнэ.
“Сагаан һарын толон”, “Гуламта” гэһэн уласай урилдаануудта “Снегурочкын” үхибүүд шалгарна.
Үреэлнүүдэй, караоке дуунуудай болон аймагай, хотын хэмжээнэй урилдаануудта шалгарһан хүүгэдэй дипломууд, грамотанууд сэсэрлигэй ханануудые шэмэглэнэ.
Өөрөө Лариса Далерьевна Улаан-Үдэ хотын Сагаалганай һайндэртэ “Буряад эдеэн дэлгэрэг! ” гэһэн шэглэлээр һуралсалай гуламтануудай хүдэлмэрилэгшэдэй дунда 1-дэхи һуурида гаража, һайхан жэшээ үхибүүдтэ, түрэлхидтэ харуулаа.
“Снегурочка” сэсэрлигэй хүдэлмэрилэгшэд 2021 ондо олониие гайхуулаа.
“Битва хоров на бурятском языке” гэһэн хотын урилдаанда тэдэ 1-дэхи шатын дипломоор шагнагдаа.
Олон түрэлхид үхибүүдэйнгээ буряад хэлэндэ һурахадань, багшанарай, хүмүүжүүлэгшэдэй ажалые тон ехээр дэмжэнэ гэхэдэ, алдуу болохогүй.
Өөһэдөөшье үхибүүдээрээ сэсэрлигэйнгээ нэрэ хамгаална.
Жэшээлбэл, Мария Цыремпилова Цырегма басагантаяа хэдэн урилдаануудта амжалтатайгаар хабаадаа.
“Мама-лучший педагог” гэһэн урилдаанда басагаяа яагаад түрэл хэлэндэнь һурганаб гэжэ шадамар бэрхээр харуулаа.
Буряад хэлэнэй габшагай һара эндэ эрхимээр үнгэргэгдэхэ гэжэ хэншье һэжэглэнэгүй.
Юуб гэхэдэ, багашье, ехэшье олон хэмжээнүүд үхибүүдтэ бэлдэгдэнхэй.
- Ехэ  хэмжээ ябуулгануудай тоодо уранаар уншадаг үхибүүдэй урилдаае тэмдэглэхэ байнаб.
Буряад арадай наадануудта зорюулагдаһан квест-наадан манай хүүгэдые заабол һонирхуулха гээд һанагдана.
Буряад хэлэ шудалдаг бүлэгүүдэймнай таһалгануудта найман ханатай гэрэй зүйлнүүд суглуулагданхай, хэшээлнүүд ходо эмхидхэгдэжэ байдаг.
Эгээл иимэ найман ханатай гэр (юрта) сэсэрлигэйнгээ коридор соо томоор зохёохоор  түсэблэнэбди, - гэжэ ахамад хүмүүжүүлэгшэ Наталья Васильевна Лаптева түсэбөөрөө хубаалдана.
- Буряад хэлэнэй үдэрнүүдтэ хабаатай хэмжээ ябуулгануудта хэнэй үхибүүн хабаадахаб гэжэ түрэлхидһөө асуухадамнай, булта зүбшөөгөө.
Тиигэжэ олон түрэлхид хүүгэдтээ буряад маягтай хубсаһа хунар оюулаа.
Харин бидэ бүхы хүдэлмэрилэгшэдөөрөө, буряад, ород, ондоо яһанай шуһатай байбашье, нэгэ маягаар буряад хубсаһа оюулха түсэбтэйбди, - гэжэ сэсэрлигые даагша Наталья Ивановна нэмэнэ һэн.
Автор: Борис БАЛДАНОВФото: Борис БалдановБуряад хэлэнэй габшагай һара   фото: Буряад Уласай засагай сайтһаа Харин сентябриин 29-дэ республиканска клиническэ хүүгэдэй больницада  Россиин хирургнуудай ниигэмэй эмхидхэһэн «Экстренная хирургия, телемедицина, герниология» гэһэн III хурал үнгэрөө.
Эндэ Алас Дурнын федеральна тойрогой хирургнууд хабаадаа.
Буряадай ниислэл хотодо Москвагай, Санкт-Петербургын, Новосибирскын, Владивостогой Россиин хирургиин мүнөө үеын шухала асуудалнуудые зүбшэн хэлсээ.
Эмнэлгын эрдэмэй доктор, профессор, Ородой Холбоото Уласай габьяата врач Емельянов Сергей Иванович, эмнэлгын эрдэмэй доктор, профессор, РАН-ай гэшүүн-корреспондент Сажин Александр Вячеславович, эмнэлгын эрдэмэй дид-доктор Неймарк Александр Евгеньевич, эмнэлгын эрдэмэй доктор,  Ородой Холбоото Уласай габьяата врач Козлов Юрий Андреевич, медицинын эрдэмэй дид-доктор Крекотень Александр Анатольевич гэгшэд  элидхэлнүүдые уншажа,  һургалгын хэшээлнүүдые үнгэргөө, манай хизаарай эмшэдтэй дүй дүршэлөөрөө хубаалдаа.
Сентябриин 30-да Н. А. Семашкын нэрэмжэтэ Уласай клиническэ больницада уригдаһан мэргэжэлтэд дүрбэн операци хээ.
Операцинууд тэрэ дороо сэхэ дамжуулагдажа байгаа.
Автор: Сэнгэ РИНЧИНОВ буряадшалааФото: Буряад Уласай засагай сайтһааэмнэлгэ   фото: Буряад Уласай засагай сайтһаа Энэ хабар Россиин Засагай газар нэгэ түхэлэй зошод буудалнуудые барилгада мүнгэ зөөри абаха можо нютагуудые тодорхойлоо һэн.
19 можо хизаарта 4 млрд. түхэриг шэглүүлхээр түсэблэгдөө, манай хуби 300 сая түхэриг болоно.
Мүнөө үеын нэгэ түхэлэй барилганууд һүүлэй жэлнүүдтэ хаа-хаанагүй дэлгэржэ байна.
Тэдэнэр адли техническэ характеристикэнүүдтэй хадаа элдэбын олон хэлсээнүүдгүйгөөр хэдыхэн үдэр соо  баригдана.
Байгаали хамгаалгын гуримуудаар ехэ барилгануудые хэхэнь хорилтонуудтай (илангаяа Байгал далайн эрьеэр), тиимэһээ Буряад орондо энэ шиидхэбэри ехэ таарана.
Зошод буудалнууд ганса Байгал дээрэ баригдаха бэшэ, харин Ивалгын, Түнхэнэй, Захааминай, Загарайн, Сэлэнгын аймагуудта бодхоогдохо юм.
Тэрэ тоодо Асагадай талада «Нүүдэлшэдэй аялга» фестиваль үнгэргэдэг аяншадай комплекс дэмжэлгэдэ хүртөө.
Баригдаха зошод буудалнууд байгаалиин уларилда тааруулагдажа, түхэреэн жэл хүдэлхэ ёһотой.
Унталгын газартай, уһаар, жорлонгоор, зайн галаар, дулаагаар, һалхитуулха оньһото хэрэгсэлнүүдээр хангаатай байха ёһотой гэжэ тэмдэглэе.
Олзын хэрэг эрхилэгшэд декабриин 31 болотор барилгануудаа дүүргэхэ уялгатай.
Эдэ уялгануудаа тэдэ хэр амжалтатайгаар бүтээхэб, тэрээнһээ ехэ олон юумэн дулдыдаха.
Юундэб гэхэдэ,  энэ түлэбэй амжалтатайгаар бүтэбэл, Россиин Засагай газар зошод буудалнуудай барилгада саашадаашье мүнгэн зөөри һомолжо байха юм.
Энээн тухай Россиин Засагай газарай Түрүүлэгшын орлогшо Дмитрий Чернышенко ТАСС-ай сурбалжалагшадта иигэжэ  мэдүүлээ:Бидэ мүнөө зошод буудалнуудые барилгын түлэбэй түрүүшын шата үнгэргэбэбди.
Жэлэй дүүрэтэр ашаглалгада тушаагдаха түлэбүүдые можо хизаарнуудта шэлэжэ абаабди.
Тэндэ 2,5 мянгаһаа үсөөн бэшэ номернуудтай зошод буудалнууд бүтэхэ.
Тиихэ мүртөө можо хизаар газар үгэнэ, хангалгын һалбаринуудта холбоно, тиигэжэ жэлэй дүүрэтэр эдэ зошод буудалнууд ашаглалгада тушаагдаха.
Тиигээд энэ түлэб аша үрэтэй байгаа һаань, бидэ хоёр дахин ехэ мүнгэ зөөри һомолхобди.
Автор: Сэнгэ РИНЧИНОВФото: Буряад Уласай засагай сайтһаааяншалга хүгжөөлгэ   фото: tunkapark. ru сайтһаа зураг.
Эрдэмэй болон экологическа болбосоролой таһагай мэргэжэлтэд долоон хоног бүри ямар бэ даа эмхи зургаанай үйлэдбэри хүрэдэг.
«Ариг сэбэрэй болон эпидемиологиин түб», “Ростелеком” бүлгэм, түбэй номой сан, Хэрэн һууринай сэсэрлигүүд – эдэ эмхинүүдтэ иимэ хэшээлнүүд үнгэргэгдөө.
Хүн зоной ажамидаралгаһаа үлэһэн бог шорой элдэбын түхэлэй байдаг бшуу.
Жэшээлбэл, барилгын хэрэгсэлнүүдэй бог зүйлнүүд нэгэ доро хадагалагдаха ёһотой.
Элдэб батарейкэнүүд хэды багашье һаа, байгаалида муугаар нүлөөлдэг гээшэ, 100 гаран жэлдэ үмхирхэгүй.
Пластмассаар хэгдэһэн амһартанууд, целлофанаар хэгдэһэн пакедүүд 180-200 жэлдэ үжэнгүй, байгаалиие бузарладаг гээшэ.
Эдэнэй олон юумыень шэнээр болбосоруулжа, хэрэгтэй ондоо эд бараа хэхэ арга  боломжонууд һүүлэй үедэ олон болоо гээд ойлгохо хэрэгтэй.
- Бүхы хэрэггүй юумэеэ нэгэ мэшээг руу хээд, хаяжа болохогүй.
Пластмассаар хэгдэһэн зүйлнүүдые нэгэ талада, нүгөө таладань алюминяар хэгдэһэн зүйлнүүд  гээд хубааха хэрэгтэй.
Эдээниие үйлэдбэрилжэ байһан ажахынуудта тушаабал, туһа боложо үгэхэ.
Саарһаншье үйлэдбэрилэгдэдэг.
Мүн хубсаһа хунар, оньһон техникэ хаянгүй, саашань хэрэглэжэ шадаха хүнүүдтэ үгэбэл, мүн лэ  һайн байхал.
Шанар зэргээрнь илгагдаһан бог шорой байгаали бузарлахагүй,- гэжэ Үндэһэтэнэй хүреэлэнэй мэргэжэлтэд хөөрэнэ.
Түбэй номой санда хуушарһан номууд, элдэб түхэлэй саарһан суглуулагдажа тушаагдана.
Хэрэнэй хүүгэдэй 2-дохи сэсэрлигэй шабинар  Л. Н. Безотечество ахамад хүмүүжүүлэгшэдтэеэ батарейкэнүүдые, пластикова бутылкануудай таглаадаһа суглуулна.
- Мүнөө үедэ ехэшүүлтэй, үхибүүдтэй байгаали хамгаалгын талаар иимэ хөөрэлдөөнүүдые эмхидхэхэ хэрэгтэй.
Юуб гэхэдэ, нютаг нугадаа, Эхэ орондоо наринаар хандаха гэжэ ойлгосотой үе ургажа гарахал, - гэжэ мэргэжэлтэд найдана.
Түнхэнэй Үндэһэтэнэй хүреэлэнэй мэргэжэлтэд бүхы һууринуудаар ябажа, хэшээлнүүдые үнгэргэхэ түсэбүүдые уридшалан табинхай.
Автор: Борис БАЛДАНОВФото: tunkapark. ru сайтһаа зураг.
Түнхэнэй дархан газар  Бүхыдөө зүжэг монологуудһаа бүридэнэ.
Иимэ түхэлөөр һүүлэй сагта Буряадай гүрэнэй драматическа театршье табидаг болонхой.
Ольга Ранжиловагай найруулһан “Эмгээ” гэжэ зүжэгтэй түхэлөөрөө адли гэжэ ажаглахаар байгаа.
Хабаадагша нюурнууд хубидаа үзэһэн хараһанаа харагшадта дуулгана.
Эсэгэ ороноо хамгаалгын Агууехэ дайн гүрэн түрымнай айл бүхэнэй байдалда сууряатаа.
Боро гэжэ нүхэрөө дайнда үдэшэһэн Балма бүхы наһаяа хүлеэлгэндэ зорюулаа.
Нэрэ һураггүй үгы болошоходоньшье найдалаа алданагүй.
Найдалай хүсэниинь, али дураниинь гү - унтаршагүй ехэ гэжэ ойлгонобди.
Балмадал адли байдалтай басагад мүнөөшье байна ха юм.
Украинада носоһон гал дүлэн руу нүхэрөө эльгээгээд, найдалай хүсөөр сэдьхэлээ заһаад ажаһуунал даа.
Балмын дүрэ гүйсэдхэһэн Маргарита Хардаева “Эхэнэрэй дүрэ эрхимээр гүйсэдхэһэнэй түлөө” гол шанда хүртөө.
Залуу басаган мэргэжэлтэ актриса гэжэ һанахаар.
Бэшэнииньшье дутуугүй һайнаар наадана.
Голынь гэхэдэ, бултадаа шахуу эдирхэнүүд.
Уһан буряад хэлээрээ тайзан дээрэһээ залуушуулай дуугаржа байхыень харахадаа, эхэ хэлэмнай үеһөө үедэ дамжуулагдаһаар ха юм гэжэ омогорхол түрөөдхинэ.
Гэмэлтэһэн бэетэй дохолон Дондогой дүрэ олондо хадуугдаа.
Хобууша хүнүүд манай дунда байһаар гүб даа.
Теэд зосоогоо бэеэ сагаалжа, һайн хүмби гээд лэ өөрыгөө үмөөрнэ.
Муу юумэ хэнэб гэжэ ойлгожол ябаа хадаа тиигэнэ гээшэ.
Агуу дайнай болоогүй һаа, Боро Балма хоёр жаргалтайл ажаһууха һэн.
Боронь фашис булимтарагшадай һабарта ороод, баряанда байһанаа, һүүлэй һүүлдэ Совет сэрэгшэдтэ урбагша гүүлээд, холын Красноярск хото руу сүлүүлнэ.
Тэндэ Варвара гэжэ ород басагантай ниилээд, хоёр үринэртэй болоно.
Найдалай хүсөөр Балмын өөдэнь болгоһон Буладынь түгэсхэлдөө Дондогой басаганда дурлана гэжэ харанабди.
Буладай дура буляаха басага үндылгэһэн Дондог заһарһан лэ байха.
Зүжэг уншаагүй һаа, найруулга дууһан ойлгохоор бэшэ.
Харагша бүхэн саашань өөрөөл тобшолол хэхэ болоно.
Энэ баһал найруулгын нэгэ арга болоно гээшэ.
Цырегма Сампиловагай бэшэһэн энэ зүжэг Ахын арадай театршье найруулан табиһан юм.
Энэ найруулга тэдэнэйхиһээ тад ондоо болоо гээд, автор тэмдэглэнэ.
Һайн лэ зохёол хадань хоёр театр шэлэн табина гээшэл даа.
Хэжэнгын арадай театр энэ найруулгаяа нютагтаа дэлгээһэн юм.
Тиихэдэньшье Буряадай драматическа театрташье харагшад нэрьемэ альга ташалгаар угтаа.
Нютагаархидай эблэлые толгойлогшо Булад Шойнжонов тайзан дээрэ гаража, Баярай бэшэгүүдые зүжэгэй авторта, найруулагшада, труппые ударидагшада барюулаад, иимэ дурадхал оруулаа: “Гүн удхатай, буряад арадай түүхэ харуулһан зүжэг болоо.
Арадай театрнуудые дэмжэһэн энэ проект ехэ һайшаагдана.
Шэнэ зүжэгүүд бии болоно.
Эдэ зүжэгүүдые суглуулжа, согсолбори хэжэ байгаа һаань, һайн байгаа”.
Буряадай Соёлой яаманай дэмжэлгээр РЦНТ-гэй эмхидхэһэн “Театрай долоон хоног” харагшадые ёһотоор баярлуулба.
Нютагайнгаа театр хаража, сэдьхэлээ сэлмээһэн зон олон.
Автор: Сарюуна ЭРДЫНЕЕВААрадай театрХэжэнгын арадай театр  Иннокентий Егоровой дурасхаал ёһолон хүндэлхэеэ түрэл гаралынь, нүхэдынь, хамта хүдэлһэн нүхэдынь, Эрхүү можын болон Буряад ороной ажаһуугшад хүрэжэ ерээ.
- Мүнөөдэр бидэ Эрхүү можын Ойхон аймагай 85 жэлэй ойн баяртай дашарамдуулан, Ойхоной газар дайдын агуу хүбүүндэ - Иннокентий Матвеевич Егоровто Дурасхаалай самбар нээбэбди.
Иннокентий Матвеевич ажалай ута зам өөрынгөөшье нютагта, манайшье Буряад Уласта дабажа гараа.
Тэрэ орёо сагта республикадамнай ехэ барилганууд хэгдээ: һургуулинууд, хүүгэдэй сэсэрлигүүд, тамирай байшанууд, соёлой байшанууд баригдаа, экономико дэмжэгдэжэ, хүгжэжэ байгаа.
Иннокентий Матвеевич тохёолдоһон элдэбын хүндэ ушарнуудые шиидхэжэ шададаг байгаа.
Энэ болбол Егоровтоной бүхы гэр бүлын угайнь шанар шэнжэ гээшэ.
Үнэхөөрөө, аха дүү Егоровууд бултадаа – суута хүнүүд, бултадаа гүрэн түрын ажал ябуулагшад, тиигээд тэдэ бултадаа манай буряад арадай хүгжэлтэдэ ехэ габьяатай, - гэжэ Буряад Уласай Засагай газарай Түрүүлэгшын  ниигэмэй хүгжэлтын талаар орлогшо Вячеслав Цыбикжапов тэмдэглээ.
Баримта: Иннокентий Матвеевич Егоров Гильбэрын һургуулида багшалжа эхилээд, удаань захиралынь болоо.
1985 ондо Хойто Байгалай аймагай болбосоролой таһагые даагшаар томилогдоо.
1990 ондо  Хойто Байгалай аймагай гүйсэдкомой түрүүлэгшын нэгэдэхи орлогшоор һунгагдаа һэн.
1995 онһоо Иннокентий Егоров хоёр дахин Хойто Байгалай аймагай засаг даргаар һунгагдаһан юм.
2002 ондо Буряад Уласай Засагай газарай Түрүүлэгшын ниигэмэй талаар орлогшоор томилогдоо бэлэй.
2004 онһоо 2017 он болотор Буряад Уласай Засагай газарай Түрүүлэгшын нэгэдэхи орлогшо байгаа.
Уданшьегүй Арадай Хуралай бүридхэлдэ орожо, табадахи зарлалай дүүрэтэр арадай һунгамал байгаа (энэ зарлал 2018 ондо дүүрээ һэн).
Мүн баһа Иннокентий Матвеевич Бүгэдэ Буряадай үндэһэн соёлой хүгжэлтын эблэлэй юрэнхылэгшээр һунгагдаа һэн.
Автор: Сэнгэ РИНЧИНОВ буряадшалааФото: Буряад Уласай засагай сайтһааИннокентий Егоров
