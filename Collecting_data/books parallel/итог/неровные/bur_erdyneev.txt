Доржи Эрдынеев  Нэгэдэхи бүлэг   Мониин Арьяа Танхын Ади хоёрой айл болоһон сагһаа хойшо таби холо гаран жэл үнгэрөө.
Тиигэбэшье, олон тоото үрэ бэенэрынь тэдэнэй алтан түрые хүсэлдүүлхэ гэжэ шиидээ һэн.
Зоной колхозһоошье, городһоошье ерэхэдэ дүтэ байхыень хараадуулжа, хорёо түрүүшын барилга һайтайгаарнь хүгшэдэй мүнөө байдаг Эхир -Буусынгаа хоёр дабхар байшанда тэрэнээ зарлабад.
Түрын болохо үдэрэй хоёр хоног үлөөд байхада бэлэдхэл түхеэрэлсэхэеэ  айлшад аша хүбүүн Тучинайнь һамган Аян үдэрэй автобу соор, тии хэдэ нагасатанай богоһо алхажа үзөөгүй зээ хүбүүн Балта үдэшынхеэр ерэбэ.
Мэндэ һайнаа хэлсээн, һонин һорьмойгоо андалдаан, хэрэг ажалаа түсэблөөн иимэшүү ушарта ямараар хүн зондо үнгэрдэг бэ, тиимэ хөөрэлдөөн Эхир -Буусадашье болоо һэн.
Зүгөөр бэелжэ эхилхэдээ тэрэнь Арьяатанай һанагшаһаа тон ондоогоор захалба.
Зээ басаган Сэсэгхэнэйнгээ нойртоо диилдэхэдэ Ади хүгшэн тэрээнтэеэ ошожо, урдаа набтархан жабдантай зөөлэн креслэнүүд coo Балта, Аян, Арьяа гурбан үлэбэд.
Хөөрэлдөөн мүнөө гэр бүлын асуу далнуудһаа хадууран, Аян Балта хоёрой ажалладаг заводой хэрэгүүдтэ шэлжэрэн орожо, үбгэжөөлдэ ойлгосотой бэшэ, һонигүйшэг болоодхино.
Тиигэбэшье үшөө нэгэ хэды саг соо тэдэниие шагнан, нюдэнүүдэйнь элшэ галай улам хурса болохые, зүрхэ сэдьхэлэйнь хүлгэн забдахые мэдэрэн, залуу сэбэр шарайнуудыень һайхашаажа һууд гээд, Ади Сэсэгхэн хоёртоо тэрэ ябаба.
Хибэсээр хушаатай, дүрбэн хүнэй зэргэлмэ үргэн гэшхүүрээр байшангай хоёрдохи дабхарые эзэлһэн өөһэдынгөө таһалгада дүтэлөөд, аша бэри зээ хоёроо эрьежэ харан г эхэдээ зог таташаба.
Тэдэнь инаг дүтын ханинар мэтэ, юрэ буса илдамаар урда урдаһаа шэртэлсэн, Арьяагай саашаа орохые хүлеэжэ яданги һуубад ха юм.
Энээнииень үбгэжөөлэй тааһые Аян гэнтэ ойлгожо, шэгээ хубилшана.
Тиигээд үбгэжөөлэй саашаа орохолоор һуга хар айн бодожо, нэгэ зүрюу, гэмнэнги харасаар Балтые та - шуурдаад, үлгэсэдэхи хүрин пальтогоо ябууд хамсылан, газаашаа гүйбэ.
Аяниие иигэхэ гэжэ хүлеэгээгүй байһан Балта бахардангяар хойноһоонь хаража, хүдэлэнгүй гансаараа һууд гээд, түргэхэн бодохо мүртөө бэе э зэмэлһэн мэтэ нэгэ хара буунгяар иишэ тиишээ алхалжа эхилнэ.
Энэньшье туһа болобогүй хэбэртэй, бэеэ хэхэ, байха аргынгаа эсэслэн һалахада, тэрэ Аянай хойноһоо һуга һүрэнэ.
Эртын хабарай дулааншаг агаар, гэдэжэ эхилһэн газарай, нёдондоной хур хагданай шии гтэйхэн амисхаал Балтые һэрюунээр угтажа, тэрэ гүнзэгыгөөр   амилан, нагасынгаа гэрэй гэшхүүр дээрэ халта зогсоһоной удаа, доошоо буугаад, яаралтайгаар саашалба.
Автобусой зониие һуулгадаг газарта, клуб шье шадар хүн харагдабагүй.
Хотоно й үйлсөөр баруулаад, город ошоһон харгыда гарахадаа, саана нэгэ ябадалай машинын тогтохые хараба.
Урдань гараа үргэгшэ эхэнэрые тэрэнэй абахадань: «Аян!» - гэжэ ооглоод, үрдихэ һанаатай гүйжэрхинэ.
Теэд машина Балтые хүлеэбэгүй.
Зосоогоо тэрэ улам түгшүүри лтэй бол он үлөөд, далда орогшо гүбээ дээгүүрнь манхан үндэр тэнгэ - риин гүнһөө яһала һаруулаар гэрэлтэжэ байһан аад, үүлэнэй саагуур зугадажа ябаһан һарые харахадаа: «Минин энэ аягүй байдалда ороошо юумэн бэшэ, Аяндал одоо муухай байба ёһотой.
Иигээд лэ одоол болохо юумэн эхилжэ, нэгэ тээшээ шиидхэгдэхэнь бэзэ!» - гэжэ шэшэрһэн хоолойгоор һанаа алдаба.
Уһа саһанай хүсэд хайлажа, тооһо шорой дараадүй сагта талада харалган, һалхитайшаг байдаг.
Теэд мүнөө байгаалн ехэ намдуу: гэдэжэ байһан таримал мододой, нёдондоной хур хагданай хангал агаарта тунанхай, амилхада аятай.
Огторгойн одо мүшэд аяар холо, нюдэнэй үзүүртэ гэрэлтэнэ.
Балта тэдээн тээшэ харан: «Хүн бүхэндэ өөрын одон байдаг юм гэдэг.
Миниишье одон эдэ олон мүшэдэй дунда ялалзана ёһотой даа!
Зам харгымни гэрэл...
Хуби заяам ни...» - гэжэ шэбшэһээр ябатараа нагаса абынгаа газаа бусажа ерэшэһэн байба.
Аяар баруун зүгһөө зүүн тээшэ хушуурһан хадануудай хормойдо, тэдэ ха - дануудай хүндыһөө эхиеэ абаад, Эхир -Буусые эгсэ хубаан уруудаһан нариихан голой зүүн бэедэхи хуһан бүлэнсэгтэ тулгуула ад, Арьяатан буусаяа баринхай.
II Эрьелдэжэ тэршэлжэ, һуужа бодожо, Арьяа унтангүй хоноод, гэгээ орол - гоноор нэгэдэхи дабхартаа бууба.
Балта тархияа бүтүүлһэн зандаа унтаашан боложо, хүнжэлэйнгөө забһараар нагасаяа адаглана.
Үбгэжөөлэйнь шэг үдэшынхиһөө зүдэрүү, һанаата болонги.
Ханада үлгөөтэй томо часта дүтэлжэ саг мэдээд, эдеэнэйнгээ таһалгада орожо, галаа түлибэ.
Хуурай түлеэнэй дүржэгэнэн носоходо, плита дээрэхи амһартанууд шиига - налдашаба.
Г ахайн эдеэ  бусалгадаг горшоогоо абаад, үбгэжөөл сайгаа табина.
Удаань газаа гаража ороод, доодо дабхартахи үшөө нэгэ таһалгын үүдэ нээжэ:  - Бодохоор болоо! - гээд, харюугай дуулдахагүйдэ галыень носоожо: - Үгы гээшэ гү? - гэжэ гайхаба.
Балта хушалтаяа һэхэн, һуняаха зуураа:  - Намһаа бэшэ хүн хоноогүйл, нагаса! - гэжэ һэриһэн хэбэрээ мэдүүлнэ.
Үбгэжөөл ёрбогор хара хүмэдхэеэ үрөөһэн нюдэн дээрээ унагаажа, шэгээ  хүйтэрүүлэн, Балтын урдаһаа шэртэбэ.
Тэрэнь өөрынхидэнь адли ехэнүүд хара нюдэеэ далтирбагүй, үдхөөр ургаһан үһэндөө диилдэнги, айха зугадаха хэбэргүй, сэхэ, зоримгой, юушье хэлээ, яажашье аашалаа һаань тэсэхээр янзатай, байра дээрэһээ хүдэлбэгүй.
Галзуу, үзэн яданги, сухал дүүрэн харасаар үлирбэдэн, үбгэжөөл Балтада дүтэлэн гэтэрээ, ухаандань ороһон нэгэ бодолһоо гайхаһан шэнги гэнтэ ном - горжо, һөөргөө эрьелдээд, эдеэнэйнгээ таһалгада ороно.
«Зоной сугларшоогүйдэ нагасатай хөөрэлдэхэ байна.
Ойлгуулхаб, Аянда дуратайгаа сэхэ хэлэхэб!» - гэжэ Балта зоригоо зангидаад, бодожо хубсалам - саараа дэбидхэрээ хуряаба.
Нюур гараа угаажа, эдеэнэй таһалгада тэрэнэй ороходо, нагасань уур соо сай нюдэжэ һууба.
Балтын урдаһаа харабашьегүй.
«Нюуха хэбэргүйл, шүдхэр.
Мэхээ хүдэлгэжэ эхилээл һаань сохихо гү, али үлдэхэ һэмби! - гэжэ Арьяа шэбшэнэ - Ямар жэгтэй болоһон саг гээшэб, яажа ором дүрэмөө алдаһан залуушуул бэ!
Яяр энэ хүбүүн...
Арай гэжэ ерэхэдээ, иимэ ёро муутай ааша гаргаба...
Яалтайб энээниие?
- Хажуудань ерээшэ зээгээ тэрэ тоожо үгэхөөр бэшэ.
- Нарилха гайхахые мартаһан зон!
Эхэ эсэгэныпье, ондоо хүнүүдшье хараг - хамаагүй, нюдэн дээрэнь таалалдаха, тэбэрилдэхэһээ абан болохо.
Гэртэ газаа эдэнэртэ илгаагүй!
Энэнь багал!
Хадамтай хадамгүй, һамгатай һамгагүй гэжэ харахаа болёо юм ха.
Нохойнууд мээл! - гэхэдээ айнгяар, эшэнгеэр, уйлан хайлан алдан, нюураа хэхэ газараа олохоо болёошо аша бэриеэ хурсаар ухаандаа оруулба.
- Яяр Тучин! һамгаа диилэхэгүй аад, һархалзахаа мэдэхэ.
Иимэ тулю ур амитан юм гэжэ тэрэниие һанаагүйлби!
Ондоо нэгэнэй энэ өөртэнь адли байдалда ороо һаа, яатараа хүхихэ, наада бариха һэн ааб!
- Гэнтэ урмаа хухарангяар һанаа алдаба.
- Эрхим эрэмнай гээшэ.
Манай.
Арьяатанай! - гэжэ шэбшэхэтэйнь хамта үншэн хабһанайнь оёортохи огторгойн һэмжэн үүлэд мэтэ таранги балархан бодолнууд гэнтэ бүрилдэжэ, хутагын эри мэтэ хурсаар зүрхэндэнь хаха ороод, шэгээ хүхэ са- гааншаг болгожо, тугаарайхиһаа тад ондоо харасаар Балтые шэртэбэ.
Балта урдаһаань дүтэлэн:  - Нагаса! - гэбэ.
- Би... та... намайе...
Хэлэхэ үгэеэ һайса шэбшэнгүй эхилһэн тула иигэжэ түдэгэсэхэньшье тэрэ, үбгэжөөл таһа дүүрэнэ:  - Ондоо юумэ хэлэ!
Балта теэд тэрэл ушар тухайгаа ойлгуулха гэһэн хадаа ондоо хэлэхэ юумэгүй байшаба.
Уһа балгаһан мэтэ дуугай, урда урдаһаа харалса нгүй, өөр өөрынгөө бодолдо тэдэнэй абтанги һуутар Ади хүгшэн хоёрдохи дабхарһаа бууба.
Тэрэ үбгэжөөлдөө адли мүн лэ маряагүй, мүнгэн сагаан толгойтой.
Елэгэр хара нюдэниинь үзүүртэйгээр ялалзана.
Үсэгэлдэршье иимэ нэмһэглиг бэшэ шэгтэй, хүйтэншэгөөр Балтад а харагдаа һэн.
Мүнөө адаглахадань, тэрэл зандаа.
Аянай ошоһые мэдээгүйнь эли.
- Би иигэжэ шиидэбэб, - гэжэ хүгшэндөөшье, Балтадашье хандаһыень ойлгохоор бэшээр нагасань хэлэбэ.
- Юун гээд нэрлээ бэлэй, тэрэ сайлалга, найр гээшыень болюулхамни!
Ади хүгшэн гансата хитайн нюргаа тэниилгээд, үбгэжөөлэйнгөө толгой руу гартахи шанагаараа буулгахаа байһаншуу нэрэ һурагүй дэмнэбэ.
Балташье гайхашаба.
- Юундэ үлүү болобоб?
- Ади хүгшэнэй нюдэд уйтаржа, дээдэ зубхяараа эрмэгтээд абана, үбгэжөөлөө адаглангяар шэртэһэн зандаа сайгаа харангүй аягалба.
- Эртэнэй иигэжэ хэлэхэгүй, юундэ бэлэдхэл хүүлэжэ һуугаа хүмши?
-Эдеэ хоолой гутахаар бэшэ саг байна, хосорхогүй!
- Аймаг зургаан мэдэнги, тэндэһээ хүнүүд ерэхэ, бэлэг саарһа барюулха гэл - сээ һэмнэй!
Ондоошье зон уригдашанха й! - гэжэ Ади хүгшэн үбгэжөөлэйнгөө   шиидхэбэриие дэмжэбэгүй.
Тиигээд хоолойгоо шанга болгоод, баалан шахуу захирба.
- Ямар зүүдэ хараа, юу зосоогоо оруулаа хүмши, юрэдөөл, орхилши даа энэ хэлэгшэеэ!
Бидэ хоёрой һанаһан юумэн бэшэ, үхибүүднай зоноо сайлуулжа абаха гээ!
Теэд үбгэжөөл эдэ үгэнүүдыень шэхэнэйнгээ хажуугаар үнгэргэһэн шэнги дуугай һуужа, нэгэ аяга сай ууба.
Тииһэн лэ хойноо тэдээн тухайнь һанаба хэбэртэй:  - Нээрээш эртэшэ зариманиинь наашаа гарашахань алтай? - гэжэ бушууха н бодоод, ехэ таһалга соохи телефондо ошоно.
Хүгшэн Балта хоёрой хараһаар байтар хонходожо эхилбэ.
- Тучин гүш?  гэбэ түрүүн.
- Энэ би хүгшэн абашни хэлэнэб.
Тиимэ, һайн ааб даа.
Ши, нүхэраа, Норжондоо хонхо доод, үглөөдэрэйнгөө сайлалгые болюулһан тухайгаа зондо дуулгагтылши!
- Саанань Тучинай хэлэжэ эхилхые халта шагнаад: - Юундэ, юундэ!  - гэжэ хоолойгоо шангадхаба.
- Юундээр нь яахашниб, тиигэжэл хэлэгты!
- Дахяад Тучинай дуугархые шагнаһанай удаа: - Тэдээндэш би дуулгуужаб.
Эртээнһээ хонходо, зоной наашаа гарашоогүйдэ! - гээд, халта бодолгото болоһоной удаа: - Аяниие ерэ гэл даа, хөөрэлдэхэм, - гэнэ.
- Хилээмэндэ ошоо?
Ерэхэдэнь намда хонходо гээрэй.
Хамаагүй даа, би өөрөө хонход уужаб.
Өөрөө хонходуужаб гэнэби шамда!
Аяниие һүниндөө город гэртээ ябашоо гэжэ А ди хүгшэн мэдэхэдээ түгшүүрилдэ улам ехээр абтаһан шэнги боложо, гал сахилһан нюдөөр Балтые шэртэжэ:  - Юун болооб?
Юундэ бусааб Аян? - гэбэ.
- Мэдэнэгүйлби, юундэ бусаа юм! - гэжэ Балта үлэ мэдээшэ болобо.
Сэхэеэ хэлэхэ аргагүй байдал эхилээ гэжэ тэрэ тухайлаадхёо ха юм.
Энэ үедэ хүгшэдөөрөө байдаг үшөө нэгэ зээнь - Санжаа хүрьгэнтэнэйнь басаган Сэсэгхэн бодожо, угаалнигта уһа хээд, нюураа угаахаяа гараба.
- Балшани ие дуудал даа!
Би, абатнайб.
Үсэгэлдэрэй?
Ээ... - гэжэ Арьяа хонходолгоёо үргэлжэлүүлнэ.
- Зай, хайшан гэхэб теэд.
Муха аа, бэри, тиигээ һаа, ши ябаад хужартынхидһаа хэдтэниие уряа һэмта, тэдээндээ сайлуул гаяа болигообди гэжэ дуулгалши.
Тиимэ.
Тиигэжэ шиидээб.
Юун дээрнь яахатнайб!
Арьяа һөөргөө ерэжэ, хүгшэн эхилбэ:  - Худхаляа, иимэ нагасатайгаа ойлгохо!
Үбгэрхэ тээшэ бүри дортохонь гү, яахань бэ.
- Балшан үсэгэлдэр Ойдобтондоо о шоо юм байна.
Дулмажабынь хэлэнэ.
Үбһэ тэжээл Баяраараа Эхир -Бууса асаруулхань ха, - гэжэ Арьяа мүнөө хүгшэнэйнгөө үгэнүүдые дахяад урагша абабаг үй.
- Өөрөө Балшан.  - «үглөө мяхан болгохо шахамалаа туугаад ерэхэ ха», - гэн алдаад, тэрэнээ хэлэнгүй:  - Наашаа гарашаба янзатай, - гэнэ.
Сэсэгхэнэй үнөөхи дуугай зандаханаа бии болоод, сайлажа эхилхэдэ, хүгшэн:  - Ши шамдаарай.
Балта ахайтаяа малаа түхеэрэлсэхээ гарахаш.
Городой хүн гээшэ, заажа үгөөгүй һаашни, аргал шабааһан хоёрые илгаруулхагүйдөө болохо! - гээд, зээ хүбүүнэйнгээ ямар тамиртайе мэдэхэ гэһэн янзатай: - Шим - най үмсын байдалгүй хүн гээшэ бэзэш? - гэбэ.
- Тэрэ намда хэрэгтэй болодоггүй!
Хүгшэн хал та миһэрээд:  - Өөһэдынгөөшье, бэшэшье һаань, залуушуулай ерэхэдэ зарадагбди, - гэбэ.
- Шишье миин һуухагүйшни гээшэ!
- Яаха һэм даа, болоно бэзэ, - гэжэ Балта харюусана.
- Эндэ мал барихада муу бэшэ гү?
- Зоной алдаар байгшабди даа.
Үүсэ, һүн хэрэгтэй, хартаабха. огород, саад.
Аймаг городойхидоймнай эдеэ хоолоо зөөхэдэнь дүтэ, ерэжэ амарха - данынье һайн байдаг, - гэжэ тэрээндэ харюусаад, Сэсэгхэндэ захина.
- Тээсгэн Аян абгайтаяа далайнгаа хохир хүсэд урбуу лаагүй байгаад, хэдэн газарта сэбдэгшээ.
Мүнөө баһа тиимэ юумэ бү хээрэйгты!
Хурьгадаа һайса хүхүүлхэ юм.
Гахайнуудаа эдеэлүүлхэт!
Дээрэ дээрэһээ бууһан эдэ захиралтануудые Балтын ямараар хүлеэн абажа байһые һонирхоһон янзатайгаар Арьяа зээ хүбүүгээ хараба .
- Залуушуултнай теэд үмсын мал энэ ехэ байдалыетнай сүлөө таһална, амаруулнагүй гэдэггүй юм гү?
Балтын эдэ үгэнүүдыень буруушааһыншье, дэмжэһыншье ойлгохоор бэшээр Арьяа халта өөртөө миһэрбэ.
Харин хүгшэниинь хэбэрээ нюубагүй.
- Телевизор, ном, театраар сага а үнгэргэжэ ябаһан хүн алтайш?
Городто тулихаһаа урид эхэеэ абаад, хүдөө гараха байгааш!
Балта гансата хүйтэржэ:  - Баха бүхэн өөһэд өөһэдынгөө нуурые магтажа, бүхы наһаа үнгэргэдэг юм гэлсэгшэ.
Тэрээндэ адли үрэ гарахагүй тоосоо бү хэе! - гэбэ.
Энэ хэлээшыень дэмжэһэндээ гү, али хүгшэн зээ хоёройнгоо хөөрэлдөөнэй асатахаар забдахада:  - Эжыншни бэе һайн агша гү? - гэжэ Арьяа ондоо юумэ асууба.
Үсэгэлдэрһөе хойшо басаган тухайгаа хүгшэдэй һонирхохые хүлеэжэ  байһан тула Балта түргэхэн харюусаба:  - Ямаршьегүй.
Утынгаа амаралтада гараха дүтэлөө, ажаллаад лэ байгаа ааб даа.
Жэлэй нэгэ аршаанда һуудаг.
- Орой болошохонь, малдаа гарагты! - гэжэ тэрэниие таһа дүүрэн, нагаса эхэ гэнтэ захирба.
Удаань хоюулан үлэхэдөө, Арьяа хүгшэнһөө асууна:  - Асуугаагүй гүш, эхэнь юун гээ хаб ерэхэ болоходонь?  - һураагүйб! - гэбэ Ади хуйтэхэнөөр.
- Шэг шарайнь манайшье һаа, сэдь - хэлээрээ Лыксэгтэн тээшээ хүбүүн байна.
Эсэгынь үхөө хада дундаа хэжэ, бэе тээшэ татаад үзэхэдэ яанаб теэд!
Арьяагай шэг улам барагар боложо, зүрхэ сэдьхэлыень химэлжэ эхилһэн хүшэр бодолнуудынь бүри хүсэтэйгөөр зосоонь орьёлбо.
III Сэсэгхэндэ заалгажа ябаад, дал дорохи буруутай, тугалтай хоёр үнеэнэй шабааһа орхёод, хотон соохи арба гаран хурьга эхэнүүдтэнь табижа, нойтон хохирыень хаямсаараа Балта ү бһэнэй хорёо оробо.
Дүрэгүйшэгөөр асалжа эхилхэдэнь Сэсэгхэн энеэгээд:   - Нагаса баабай һүри дээрэ гараад, үбһэеэ үе үеэрнь хуулажа, урид газарта унагаадаг лэ, - гэбэ.
- Тиигээд хуһамаг руугаа хаяхат.
- Яагаа бэрхэбши даа, Сэсэгхэн! - гэжэ  Балта тэрэниие магтаба.
- Хамаг ажалаа ши бултынь хэдэг алтайш?
- Эндэ байхадаа ерэһэн хүн бүхэнтэй мал түхеэрэлсэдэгби.
- Аян абгайтаяашье гү?
- Тиимэ...
Энэ үедэ Арьяа хоёр томо хүнэгтэй гахайн эдеэ асаржа, хорёо дээгүүр һарбайгаад, тэбшэнүүд руу эюулбэ.
Тэрэнииень гурбан жиирэй гахай бу - ляалдашаба.
Сэсэгхэн ошоод, айлгуурыень модоор сохин, тэдэниие эдеэлүүлжэ эхилнэ.
Тиигээд Балтын үбһэеэ үрижэ дүүргээд ерэхэдэ, дал тээшэ ошожо ябаһан нагасаяа заажа:  - Хохир шалгахань, - гэбэ.
- Муугаар түхеэрһ эн байгаа һаамнай, дахин хуурайлуулха!
- Өөрөө тэрэнээ хэнэ бэзэ, - гэжэ Балта хэлэбэ.
- Нагаса эжышье сүлөөтэй ха юм...
Малаар носолдохо дуратайнууд!
Басагахан һонирхонгёор Балтые хараба.
Танил хүнүүдһээнь ондоохон айлшан Эхир -Бууса ерээ янзатай.
Гэнтэ машина дүтэхэн хуугайлжа, тэдэ хоёр сошон эрьелдэбэ.
Харан гэһээнь, хорёогой саана үбһэн ашаа ерэжэ тогтоод байба.
- Баяр ахай! - гэжэ Сэсэгхэн хэлээд, угтан ошоно.
- Үүдэ абажа үгэе!
Дунда зэргын бэетэй, нара һалхинда нилээдхэн хүрьһэжэһэн, хорёод  наһанай туранхайшаг хүбүүн Балтые харахадаа кабинаһаа гаража энеэбхилбэ.  - һайн гү?
~ һайн!
- Балта мүн лэ урдаһаань энеэбхилнэ.
- Ямар ехэ үбһэ асарба гээшэбши!
- Үшөөшье ашаха аад, хонохо байжа, сахаригайнгаа табихаһаа айгааб, - гэнэ Баяр.
- Үдэшэнэй гүш?
- Тиимэ.
Эдэ хоёр дүтэ түрэлшье һаа, бүлэнэрэйнгөө гэмээр оло харалсаха аргагүй оршон байдалда ехэ болоһон хүбүүд.
Зүгөөр залуу үетэнэй хоорондо түргэн ойлголсодог ёһо заншалай ашаар мүнөө бэе бэедээ үни болонгүй дадаба.
- Зай, оруулыш даа машинаяа, буулгая, - гээд, Балта хорёогой үүдэ нээнэ.
- Ногооной гараха дүтэлһэн хойно нагасатан һүри дээрээ энэ үбһэ буулгуул - хадаа хурлахань гээшэ гү?
- Юу-у! - гэжэ Баяр найдалгүйгөөр зангаба.
- Дууһахал!
- Яагаад?
- Ойлгохош даа.
Эхир -Бууса ерэдэг болобо ха юмши!
Машинатай үбһэеэ хорёодо Баярай оруулхада, үни болгонгүй буулгабад.
Дороһоонь малай нарин тэжээлээр дүүргээтэй шандагар гэгшын мэшээгүүд гаража, Балта тэдэниие зуһалангай гэртэ зөөбэ.
- Хорёогой үүдэ бү мартаарай! - гэжэ тэрээндэ һануу лан захяад, Баяр машинаяа табихаа ошобо.
Балта Сэсэг хоёрой гэртэ ороходо, нагаса эжынь тэбшэ соо мяха татажа һууба. һаяшаг ерээд сайлажа байһан нэгэ хорёод наһанай басаганда:   - Нял нял гэжэ һуунгүй шамда!
Талха элдэхэш! - гээд, Балтада  хэлэнэ.
- Ши үнжөөд, үдэшын автобусоор городоо ошоорой.
Хубсаһаа һэлгээд, юумэ хамһалса...
Нагасынтнай бидэниие найрлуулха дурагүй хадань, буузашье һаань эдеэд тарая!
- Хүгшэн үглөөнэйхиһөө зөөлэрэнхэй.
Шэнэ ерэһэн басага заажа: - Балшантанаймнай багань г ээшэ.
Городто һурадаг, - гэнэ.
Балта тэрээнһээ һонирхоно:  - Ямар институдтабши?
- Багшанарай.
- Зай, бэлэн болобо гүш? - гэжэ Ади хүгшэн Балтада хэлээд, стол дээрэһээ хэдэн табаг абан бодоно.
- Тэрэ ехэ таһалгын стол хажуу тээшэнь болгоод, дорохи нүхынь нээжэ, оролши.
Нүхэн руунь буужа, зайн гал носооходоо, Балта нюдэндөө үнэншэбэгүй.
Гүнзэгы, ехэ гээшэнь, шудхамал ханатай.
Таагууд дээрэ янза бүриин жэмэсүүдэй вареиитэй шэлнүуд, дабһалаад дараһан үгэрсэ, помидор, һархяаг, мангир.
Гахайн өөхэншье бии.
Хартаабха һ үри һөөг обоолоотой.
Нагаса эжын дээрэнь ерэнхэй, табагуудые һарбайжа,  юу абахыень заана.
Балта тэдэ ниинь дүүргээд лэ бусаана.
Тэндэһээ гарахадань, Ханда Сэсэгхэн хоёрһоо гадна Баяр ерэжэ, залуушуул бүри олон болобо, бууза хэлгэншье түргэдэнэ.
- Ямар нүхэн байнаб? - үлэ мэдээшэ болонгихоноор Ади хүгшэн Балтаһаа асууна.
- Гайтай!
- Иигэжэ тэрэнэй гайхалаа мэдүүлхэгүйе оролдоошье һаань, хүгшэн тааба янзатай.
- Иимэл байдал түхеэрхэ ёһотой ха юм даа! - гэжэ энэ мэдэрэлыень улам һүжэрөөхэ гэһэн янзатайгаар ухаа зааб а. - һайнаар, элбэг дэлбэгээр ажаһууха car мүнөөл гээшэ.
Залуушуул саг гээнгүй, эртэнһээл эхилхэ ёһотой!
- Танайхинда адли ехэ бүлын нэгэ иимэ байдал түхеэрхэдэ болохо юм ааб даа.
Харин намда үлүү хэбэртэй! - гэжэ Балта һанаһанаа дуугаржархиба.
- Сүлөө сагаа  үнгэргэхэ ондоо юумэн олон агша, гэрэй ажал ехэтэй болоходоо уруугаал орогдохо ха юм даа!
«Үнэнһөө иигэжэ хэлэнэ гүш, али наадажа гү?» - гэһэн шэнгеэр залуушуул тэрэниие хараад абаба.
- Үрэ бэетэй болохош, тэдэнээ һургаха, зоной зэргэ ябуулха хэрэг гараха.
Танил талатаяа, нүхэдтэеэ, түрэл хидтэеэ харилсааншни үргэдэхэ, гэжэ нагаса эхэ Балтын хэлээшые буруушааба.
- Тэдэнээ һайнаар хүндэлжэ, бэлэг сэлэгээр баярлуулха болохош.
Тиигээгүйдэш ажал хэрэгшни урагшатайгаар ябахагүй ха юм.
Дэлисэ ехэтэйл байха ёһотой!
Хүгшэнэй хоолойн шангахан болоодхиходо: «Эжын һанаһанһаа ондоо хөөрэлдөөн боложо байна.
Балта гэнтэ дурынь гутаажа, сухалынь хүргэгшэб!»  - гэжэ Баяр һанаһан бэеэрээ:  - Нёдондо Хойто -Кавказаар аяншалжа ерэһышни дуулаа һэм.
Путёвконь хэр үнэтэй юм? - гээд, ондоо  юумэ асууба.  һанаагаа зобожо энэ хөөрэлдөөндэ тэрэнэй ороошо гал дээрэ тоһо адхаһан шэнги юумэн болобо.
- Хахад гарзыем заводнай даагаа һэн.
Түрүү зарим хүдэлмэришэд миинтэ путёвкоор шагнагдадаг, - гээд, энэ ябадал тухайнь хажуудахи залуу гурбанайн -  гаа һонирхонги байхада: - Мартахаар бэшэ ябадал болоо һэн.
Үбэлэй ерэдэггүй нютаг гэжэ һанахадаш, хадынь оройнууд саһаар хушаатай.
Урданайнь ба - рилганууд зандаа үлэнхэй, зониинь хүндэмүүшэ, үндэһэн хатар наадаяа, дуу шүлэгөө, ёһо заншалаа зониинь зүбөөр абажа ябадаг байна.
Тэдэнээ бидэндэ бэлэглэхэдэнь һайхан даа! - гэжэ Балта хөөрэбэ.
- Грузиин Ехэ харгыгаар Кавказай шэлэнүүдые дабажа, Тбилиси хото хараад бусаа һэмди.
Одоол тии - хэдэ, тэрэ үндэр ехэ хабшалнуудай дундуур үнгэржэ ябахада, зосоо ондоохон болодог байгаа һэн.
Тала нютагш һанагдаха юм, эхэ, нүхэд.
Буряад орондоо бүри дүтэ, гамтай боложо бусаһан шэнги ерээ һэм!
- Хөөрөөень атаархангяар шагнажа һууһан басагадые халта хараад, Баярһаа тэрэ асууба:  - Колхозтнай тиимэ аяншалгану удие эмхидхэдэг ааб даа?
- Хүнүүд.  харил. ошодог аабза.  - гэжэ тэрэнэй үг-маг гэхэдэ: «Иимэ аяншалганууд Баярта хүртэшэгүй хэрэг янзатай.
Дэмы асуубаб!» - гэжэ Балта һанаадхиба.
- Үбһэн үшөө үлөө гү?
- Ади хүгшэн ондоо юумэ һуража, энэ хөөрэлдөөндэ эсэс табиба.
- Дууһаа.
- Ондоо юумэ асараа гүш?
- Асараа.
- Абашни эртэ гараа һэн гү?
- Эртэ.
Тэрэ үхэрынь тэрьелжэ зобоогоогүй һаань, ерэхэ болоо ёһотой.
- Тэрэ үхэршье дэмы асарагдаба хэбэртэй даа, - гэжэ хүгшэн шэгээ улам барагар болгобо.
- Теэд үбһэ тэжээлтэй болоо хад аа, эндээ шахаад худалдана бэзэбди!
Буузатай жэгнүүр бусалжа байһан уһатай горшок дээрэ табихаа ябатараа Баяр һөөргөө эрьелдэн, эжыһээ асууба:  - Үгы, энэ үхэреө үглөөдэрэйнгөө сайлалгын мяхан болгохо гэлсээ бэшэ һэн аалди?
- Тэрэ найраа үбгэжөөлтнай болюулаа!
- Юундэ?
- Өөрһөэнь асуугты.
Балтаһаа бэшэ залуушуул үбгэн абынгаа энэ шиидхэбэриие мэдээгүй байһан дээрэһээ гайхашабад.
Хүгшэнөө булта гэтэшоод байтараа: «Өөрһөөнь асуугты!» - гэһэн үгэнүүдһээнь улам тэдэ үбгэжөөлөө хараашал бад.
Тэрэнь теэд газаа ябаа һэн.
IV Хүгшэнэйнгөө зэмэлһэм хараса доро енг этэй, сухалтай үгэнүүдыень дуу лан, гэртээ һуужа шадахаар бэшэ болоходоо, Арьяа малаа түхеэрэлсэхэ гэжэ гараа һэн.
Ашанар зээнэрэйнгээ ерэжэ, гэр соохи нэгэ жэгдэ, уйтайшаг байдалыень шууяатай, үймөөтэй болгоходонь зохи дшоожо хүхидэг.
Элдэб аяг аашатай хүбүүд басагадые адаглан, тэдээндэ эхэ эсэгынь зан абари, маяг бэдэржэ, һонор, һүбэлгэн, зориг, ухаансар томоотой бодол олоходоо, баярлажа һуудаг аад, мүнөө һөөргөө яаранагүй.
Богоһоо алхажа үрдеэгүйһ өө эхилээд лэ, түрэеэ юундэ болюулһанаа асу - улгажа эхилбэ ха юм.
Юун гэжэ харюусахаб теэд?
Үнинһөө хойшо толгойдонь бии болоод, ехэдэжэ, үргэдэжэ ябаһан тэрэ нэгэ бодолхонойнгоо үншэн хабһандань хүрөөд, хорхой мэтэхэнээр хибэ хибэһээр, сэдьхэлыень амар ба йлгахаа болижо, үнгэрөөшэ үдэшэ Балта Аян хоёрые харахаһаань улам түргэдэһэн тухайнь гү?
Тэдэнээр тоосолдожо, хөөрэлдэжэ һуун хаар, таримал модод һөөгүүд до рохи набшаһа ногоогоо суглуулжа, галдаа һа ань холо дээрэ.
Арьяа мүнөө тэ рэнээ хэжэ эхилбэ.
Байдал эндэ түхеэржэ захалхадаа тариһан ургамалнуудынь мүнөө иигэжэ бэеэ хүсэш эбэл даа.
Харахада урмашахаар!
Шудхамал үндэр һуури дээрэ олон сонхотойгоор хоёр дабхартай, түмэр хушалтатай байшан бариһан айл Хужартадашье, Эхир -Буусадашье Арьяатанһаа ондоо үгы.
Бүри сэ хээр хэлээ һаа, Арьяада адли байдал түхеэрхэ шадалтай тэдэ болоодүй!
Энэ байшаниинь, зуһалангайнь гэр, амбаарынь олохон хүнэй наһанда хүрэхэ даа.
Тээлнигээ столблоод баринхай, тэдэнь шэнэһэн, тиимэ мүртөө газарта сэхэ бэшэ, харин шудхамал мүнхэ һууринуудта  зоогоотой, тиимэһээ үмхирхэгүй, үмхирөөшье һаань, һугалжа абаад һэлгүүлхэдэ хүнгэн, түргэн байха.
Эдэ бүгэдэнь булта шэрдээтэй.
Малайнь бууса хорёо яндагархан ааб даа.
Түлбэритэй амаралтада гаратараа Арьяа колхозойнгоо центртэ дарха хээд, сүлөөтэй болоход оо: «Үрэ бэеынгээ жэшээ абамаар һайн юумэ хэжэ орхёод үхэхэ», - гэжэ Ади хүгшэнөө тиихэдэ баярлуулһан юм.
«Хэмээр ямар тиимэ һайн юумэн байнаб теэд?
- Гэр, байдал ааб даа!»
Арьяагай наһаараа хэһэн, шадаха юумэниинь!
Яаралгүйхэнөөр зохёожо даа, өөрынгөө дур ан соо, һанаһандаа хүрэмөөр, бүхы бэлиг шадабарияа гаргажа, үнэн сэдьхэлһээ дархалха аргын олдоходо тэрэнэй баярлаһан гээшэнь.
«Үдэжэ, олошоржо байгаа хадаа Эхир -Буусада энэ шэнэ байдалаа түхеэрэе.
Хотоһоо, хүдөөһөө, үхибүүдэймнай суглархадань дүтэһайи байха.
Тиигээд шье. өөһэдэймнай.  уг гарбалаймнай нютаг ха юм!» - гэжэ хүгш энэйнгөө дурадхахада бүри урма шажа, хамсы шаман ороһониинь үсэгэлдэр шэнгил даа.
Теэд ямархан түргөөр эдэ жэлнүүд үнгэрэн ошооб!
Таримал мододынь ой мэтэ боложо байна.
Балшанайнь бага басаган, тиихэдэсалдаган гүйжэ ябадаг тугаар ерэгш э Ханда зээнь институдта ороо.
Иигэжэ хойно хойноһоо һубариһан бодолнуудтаа эзэлэгдэн, Арьяагай сүлөөгүй ажаллажа ябатар:  - Аба-аа!
Үүдэ абажа үгытэ -э! - гэһэн ооглоон дуулдана.
Эрьежэ харахадань, хазаар моритой Балшаниинь туужа ерэһэн үхэрөө хорёодо хашаад байба.
Арьяа ошожо, тэрэнииень оруулалсаад, далайнгаа баруун бүтүү хуһамагта хаалсаба.
Балшанай морин хүлэрэнхэй.
Үхэр тэрьелжэ, нилээдхэн лэ намнуулаа ха.
Хүбүүниинь тухашаранги, эсэхэдээ үбгэрүүгээр х арагдаба.
«Амархашьегүй, унатараа хүдэлхэ.
Теэд хорёошь е һаа, байжа үгэхэгүй гүб даа.
Сэдьхэлээ нэгэ амар һуухагүй, ходо эрмэлзэл, саг үргэлжэ тэмсэ лээр ябаха.
Иимэ хадань шэгыныиье тухашаруу, эртэ үбгэржэ ябана!» - гэжэ Арьяа бодоно.
-Нохойе мээл, носолдоһонгээшэмни!
Зобоогоо!
Алааһаагэжэ һанааб.
Сайшье ууһан юумэгүй, һүнеэр наашаа гараһан аад, энэб.
Ундамни хүрэшоо!   - гэжэ байжа хүлһэнэйнь сэлмэхые морёо эмээлтэйнь уяад, абатаяа хөөрэлдэхэ сүлөөгүй, холо холо алхалан, байшан тээ шэ ошобо.
Арьяа гартахи тармуураа тулаһан зандаа хойноһоонь харад гээд:  - Хүбүүн!
Хүлеэл даа! - гэжэ гэнтэ дуудаба.
Балшан жолоогоо угзаруулһан морин мэтэ хазагад гэхэдээ, арһан улатай буряад гуталайнгаа мүлюуртэ халтирхада унан алдажа, нэгэ хараал дуугараад, һөөргөө эрьелдэнэ.
- Юун болооб?
- Муха аа, хүбүүн, шамда нэгэ юумэ хэлэхэ гээ һэм,- гээд, Арьяа тэрэнэй хажууда ерэжэ, урдаһаань сэхэ харан:  Минни һүүлээр Арьяатанаа толгойлхо хүн гээшэш.
Мүнөөшье аха захань боло од ябана ха юмши даа.
Яараха тэбдэхээ таталши, зай гү?
- Хүлеэгээгүй юумэеэ эсэгэһээ дуулахадаа Балшан гайхаба.
Үбгэжөөл үргэлжэлүүлнэ: - Түбшэрэ, бодолоо һэргээ!
Эдэ залуушуулайнгаа хэд, ямаршуу хүнүүд боложо ябаһые ойлгохо сүлөөгүй бидэ хоёр ажалдаа дашу урна гээшэ хабди.
Эдэнээ харад аг болоё, илангаяа ши, Балшан!
- Зай, юун гэнэбта даа, юрэдөө! - гэжэ тэрэнь урдаһаань зангажархёод, саашаа шамдана.
- Ундаа харюулһууб урид.
Арьяа хүбүүнэйнгээ гэртэ оротор хойноһоонь харан, байра дээрээ хүдэлэнгүй зогсоод:  - Тэрэ сайлалгыень болюулһым дуулахадаа минии энэ хэлэгшэ тухай бодо - жо үзэхэ гү, али үгы гү? - гэжэ өөрһөө һураад, тэрээндээ зохихо харюу үгэжэ шадахагүй шэнги байжа, дуугай зандаа хэжэ байһан юумэеэ үргэлжэлүүлбэ.
Уданшьегүй байшангай үүдэн мундуугаар нээ гдэжэ, саанаһаань нэмһэг дэгэлтэй, малгайгүй Балшан үрөөһэн гартаа аягатай сайгаа бариһан зандаа гүйжэ гараба.
Түр зуура танигдаагүй хүниие хараһан мэтээр абаяа тэрэ шэртээд, ха - жуудань гүйжэ ерэнэ.
Арьяа хүбүүнэйнгээ урдаһаа энеэхэеэ һанан миһэржэ, сухал ынь бүри хүргэбэ янзатай.
Амандаа мартаһан буузаяа саашань түргэн залгяад:  - Яажа ойлгохо болонобибди, аба, энэ аашыетнай? - гэжэ шүдөө зуун асууба.
Энээн тухайгаа үглөөнһөө хойшо харюусангүй үнгэргэжэ байбашье, ню - дэеэ шуһабхюулан үзүүрлээд, гайханги гомдонгёор, сухалдан хаража байһан хүбүүндээ Арьяа ойлгуулангүй үлэжэ шадабагүй.
- Танай бэшэ, үрэ бэенэрэйтнай һанаһан хэрэг ха юм! - гэнэ Балшан.
- Энэ ехэ угаа эхилһэн эсэгэ, эхынгээ хэд болоһые, үдэжэ жаргажа һууһ анаа тэмдэглэхэ гээ һэмнэй!
Угайдхадаа на майе хүлеэхэеэ яагаабта?
- Хүлеэгээ һаа, шамда баалуулжа, тэрэнииетнай хүүлэхэдээ болохо һэн бэзэб!
- Үрдиһэндөө Арьяа урматай янзатай.
Балшан энээнииень ойлгоходоо улам сухалдаба.
- Хэхэдэмнай яаха байгаа юм?!
- Муха -аа, аргаара, - гэжэ Арьяа хүбүүгээ номгоруулхые оролдон: - Энэ сайлалгатнай, хэлсэһээртнай бодожо үзэхэдэм, зоной урда баярхаха, энхэ элүүрээ һайрхаха, хүсэ шадалаа харуулха гэһэн юумэн болохо хэбэртэй байгаа!  - гэбэ.
- Иигэжэ бардамаар аашалалдахаар бэшэбди, хүбүүн!
- Юу-ү?!
- Балшанай һанаһанһаа тон ондоо юумэ эсэгэнь хэлэбэ янзатай.
- Хайшан гээбта иихэдээ? - гэжэ тэрэ эдэбхитэйгээр түхеэржэ байһан юумэеэ хорюулһандаа гажарһан мэдэрэлээ нюужа шадабагүй.
- Ёрогшоохоор юумэ хэлэжэ байнат, аба!
Муу һуунагүйлди!
- Хүрөө! - гэжэ Арьяа ёрбогод гэн, хүмэдхөө буулгаба.
- Юухэ юугүй до - ржогонохоёо боли!
Эсэгэмни юу хэлэнэб гэжэ бодожо үзэхэеэ яанабши?
Балшан абатаяа хэрэлдэхэгүйн тула хэлэнэйнь үзүүртэ булталзажа байһан үгэнүүдые табингүй, гартахи аягаяа галзуугаар хүл дороо шэдэһэн бэеэрээ, мартаһан малгайгаа абаха сүлөөгүй, мориндоо гүйжэ ошобо.
- Хэлээшэ тухаймни бодожо үзэхэгүйгөө һанабал даа энэ хүбүүн, - гэжэ Арьяа тэрэнэй хойноһоо сэдьхэлээ зобон үлэнэ.
